<html><head><meta http-equiv="Content-Type" content="text/html; charset=utf-8"><title>4.3. DGA</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.79.1"><link rel="home" href="index.html" title="MPlayer - Multimediální přehrávač"><link rel="up" href="video.html" title="Kapitola 4. Výstupní video zařízení/rozhraní"><link rel="prev" href="xv.html" title="4.2. Xv"><link rel="next" href="sdl.html" title="4.4. SDL"><link rel="preface" href="howtoread.html" title="Jak číst tuto dokumentaci"><link rel="chapter" href="intro.html" title="Kapitola 1. Představení"><link rel="chapter" href="install.html" title="Kapitola 2. Instalace"><link rel="chapter" href="usage.html" title="Kapitola 3. Použití"><link rel="chapter" href="video.html" title="Kapitola 4. Výstupní video zařízení/rozhraní"><link rel="chapter" href="ports.html" title="Kapitola 5. Porty"><link rel="chapter" href="mencoder.html" title="Kapitola 6. Základní použití MEncoderu"><link rel="chapter" href="encoding-guide.html" title="Kapitola 7. Enkódování s MEncoderem"><link rel="chapter" href="faq.html" title="Kapitola 8. Často Kladené Dotazy (FAQ)"><link rel="appendix" href="bugreports.html" title="Příloha A. Jak hlásit chyby"><link rel="appendix" href="skin.html" title="Příloha B. Formát skinů MPlayeru"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">4.3. DGA</th></tr><tr><td width="20%" align="left"><a accesskey="p" href="xv.html">Předcházející</a> </td><th width="60%" align="center">Kapitola 4. Výstupní video zařízení/rozhraní</th><td width="20%" align="right"> <a accesskey="n" href="sdl.html">Další</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="dga"></a>4.3. DGA</h2></div></div></div><p><b>PŘEDMLUVA. </b>
Tento dokument se několika slovy snaží vysvětlit co je to DGA a co
výstupní videorozhraní DGA pro <span class="application">MPlayer</span>
udělat může (a co ne).
</p><p><b>CO JE DGA. </b>
<acronym class="acronym">DGA</acronym> je zkratka pro <span class="emphasis"><em>Direct Graphics
Access</em></span>, což je program pro obejití X servru a
přímou modifikaci paměti framebufferu. Technicky to znamená mapování paměti
framebufferu do paměťového prostoru vašeho procesu.
To kernel umožňuje pouze pokud máte práva superuživatele. Ty dostanete buď
nalogováním se jako <code class="systemitem">root</code>, nebo
nastavením SUID bitu spustitelnému souboru
<span class="application">MPlayer</span>u (<span class="bold"><strong>nedoporučujeme
</strong></span>).
</p><p>
Existují dvě verze DGA: DGA1 je používáno XFree 3.x.x a DGA2 bylo
představeno v XFree 4.0.1.
</p><p>
DGA1 poskytuje pouze přímý přístup k framebufferu jak byl popsán výše.
Chcete-li přepínat rozlišení videosignálu, musíte se spolehnout na
rozšíření XVidMode.
</p><p>
DGA2 zahrnuje vlastnosti rozšíření XVidMode a rovněž umožňuje přepínat
barevnou hloubku zobrazovače. Takže můžete jendoduše provozovat X server
s hloubkou 32 bitů a přepnout na barevnou hloubku 15 bitů a naopak.
</p><p>
DGA má ovšem i jisté obtíže. Zdá se, že je nějak závislé na grafickém čipu,
který používáte a na implementaci video ovladače X serveru, který tento čip
obsluhuje. Takže nefunguje na všech systémech...
</p><p><b>INSTALACE PODPORY DGA PRO MPLAYER. </b>
Nejprve si ověřte, že X nahrávají rozšíření DGA, viz v
<tt class="filename">/var/log/XFree86.0.log</tt>:

</p><pre class="programlisting">(II) Loading extension XFree86-DGA</pre><p>

XFree86 4.0.x nebo vyšší je
<span class="bold"><strong>vřele doporučován</strong></span>!
Video rozhraní DGA <span class="application">MPlayer</span>u je autodetekováno
<tt class="filename">./configure</tt>, nebo jej můžete vynutit pomocí
<tt class="option">--enable-dga</tt>.
</p><p>
Pokud rozhraní nemůže přepnout do menšího rozlišení, experimentujte s
volbami <tt class="option">-vm</tt> (pouze s X 3.3.x), <tt class="option">-fs</tt>,
<tt class="option">-bpp</tt>, <tt class="option">-zoom</tt>, abyste nalezli videorežim, do
kterého se video napasuje. Momentálně není žádný převodník :(
</p><p>
Staňte se <code class="systemitem">root</code>em. DGA vyžaduje
práva roota, aby mohl přímo zapisovat do video paměti. Pokud jej chcete
provozovat jako uživatel, pak nainstalujte <span class="application">MPlayer</span>
jako SUID root:

</p><pre class="screen">
chown root <em class="replaceable"><code>/usr/local/bin/mplayer</code></em>
chmod 750 <em class="replaceable"><code>/usr/local/bin/mplayer</code></em>
chmod +s <em class="replaceable"><code>/usr/local/bin/mplayer</code></em>
</pre><p>

A nyní to bude pracovat také pod obyčejným uživatelem.
</p><div class="caution" style="margin-left: 0.5in; margin-right: 0.5in;"><h3 class="title">Bezpečnostní riziko</h3><p>
Toto je <span class="bold"><strong>velké</strong></span> bezpečnostní riziko!
<span class="bold"><strong>Nikdy</strong></span> to nedělejte na serveru nebo počítači
ke kterému mohou mít přístup ostatní lidé, jelikož ti mohou získat
superuživatelská práva díky SUID root
<span class="application">MPlayer</span>u.
</p></div><p>
Nyní použijte volbu <tt class="option">-vo dga</tt> a je to! (doufám:)
Také byste měli vyzkoušet, jestli vám pracuje volba
<tt class="option">-vo sdl:dga</tt>!
Je mnohem rychlejší!
</p><p><a name="dga-modelines"></a><b>PŘEPÍNÁNÍ ROZLIŠENÍ. </b>
Rozhraní DGA umožňuje přepínání rozlišení výstupního signálu.
To odstraňuje potřebu (pomalého) softwarového škálování a zároveň
poskytuje obraz na celou obrazovku. Ideálně by se mělo přepnout na přesné
rozlišení (s výjimkou dodržení poměru stran) video dat, ale X
server umožňuje poze přepínání do rozlišení předdefinovaných v
<tt class="filename">/etc/X11/XF86Config</tt>
(nebo <tt class="filename">/etc/X11/XF86Config-4</tt> pro XFree 4.X.X).
Ty jsou definovány takzvanými "modelines" a závisí na
schopnostech vašeho video hardwaru. X server projíždí tento konfigurační
soubor při startu a zakáže režimy (modelines) nevhodné pro váš hardware.
Povolené videorežimy naleznete v X11 log souboru. Tel lze nalézt zde:
<tt class="filename">/var/log/XFree86.0.log</tt>.
</p><p>
Tyto vstupy jsou známy dobrou funkcí na Riva128 čipu, s použitím modulu
ovladače nv.o X serveru.
</p><pre class="programlisting">
Section "Modes"
  Identifier "Modes[0]"
  Modeline "800x600"  40     800 840 968 1056  600 601 605 628
  Modeline "712x600"  35.0   712 740 850 900   400 410 412 425
  Modeline "640x480"  25.175 640 664 760 800   480 491 493 525
  Modeline "400x300"  20     400 416 480 528   300 301 303 314 Doublescan
  Modeline "352x288"  25.10  352 368 416 432   288 296 290 310
  Modeline "352x240"  15.750 352 368 416 432   240 244 246 262 Doublescan
  Modeline "320x240"  12.588 320 336 384 400   240 245 246 262 Doublescan
EndSection
</pre><p><b>DGA &amp; MPLAYER. </b>
DGA je v <span class="application">MPlayer</span>u použito na dvou místech: SDL
rozhraní může být nastaveno pro jeho použití (<tt class="option">-vo sdl:dga</tt>) a
přímé DGA rozhraní (<tt class="option">-vo dga</tt>). Výše uvedené je platné
pro obě varianty; v následující sekci vysvětlíme jak pracuje DGA rozhraní
<span class="application">MPlayer</span>u.
</p><p><b>VLASTNOSTI. </b>
DGA rozhraní je použito zadáním volby <tt class="option">-vo dga</tt> na příkazovém
řádku. Výchozím chováním je přepnout na rozlišení co nejbižší originálním
rozměrům videa. Zcela záměrně se ignorují volby <tt class="option">-vm</tt> a
<tt class="option">-fs</tt> (umožňující přepínání videorežimů a zobrazení na celou
obrazovku) - vždy zkouší pokrýt tak velkou plochu obrazovky, jak je to jen možné
pomocí přepnutí videorežimu, což nás oprostí od využívání dalších CPU cyklů
pro škálování obrazu. Pokud se vám nelíbí režim, který vybere automatika,
můžete ji přinutit pro výběr režimu nejblíže odpovídajícímu rozlišení,
které zadáte pomocí <tt class="option">-x</tt> a <tt class="option">-y</tt>.
Při zadání volby <tt class="option">-v</tt>, vypíše DGA rozhraní, spolu s dalšími
věcmi, seznam všech rozlišení podporovaných vašim aktuálním
<tt class="filename">XF86Config</tt> souborem.
Máte-li DGA2, můžete jej rovněž přinutit použít různé barevné hloubky pomocí
volby <tt class="option">-bpp</tt>. Platné barevné hloubky jsou 15, 16, 24 a 32.
To jestli jsou tyto barevné hloubky nativně podporovány, nebo musí být provedena
(pravděpodobně pomalá) konverze závisí na vašem hardware.
</p><p>
Pokud jste natolik šťastlivci, že máte dostatek volné mimoobrazové paměti,
aby se zde vměstnal celý obrázek, použije DGA rozhraní dvojitou vyrovnávací
paměť, což vám zajistí mnohem plynulejší přehrávání filmů. Rozhraní vás bude
informovat jestli je dvojitý buffer zapnutý nebo ne.
</p><p>
Dvojitou vyrovnávací pamětí se rozumí to, že je další snímek vykreslován do
paměti mimo zobrazovanou plochu, zatímco je zobrazován aktuální snímek.
Jakmile je další snímek připraven, grafický čip je informován o pozici v paměti,
kde je nový snímek a jednoduše přesune data k zobrazení odtud.
Mezitím je další buffer v paměti zaplňován novými videodaty.
</p><p>
Dvojitá vyrovnávací paměť může být zapnuta volbou
<tt class="option">-double</tt> a vypnuta volbou
<tt class="option">-nodouble</tt>. Současná výchozí hodnota je vypnutí dvojité
vyrovnávací paměti. Při použití DGA rozhraní bude display na obrazovce (OSD)
pracovat pouze při zapnuté dvojité vyrovnávací paměti.
Zapnutí dvojité vyrovnávací paměti však může vyústit velkou ztrátou výkonu
(na mé K6-II+ 525 to použije dalších 20% CPU výkonu!) v závislosti na
implementaci DGA pro váš hardware.
</p><p><b>OTÁZKA RYCHLOSTI. </b>
Obecně by přístup přes DGA framebuffer měl být alespoň tak rychlý jako
použití rozhraní X11 navíc s celoobrazovkovým režimem.
Procentní hodnoty rychlosti vypisované
<span class="application">MPlayer</span>em byste měli brát s rezervou, jelikož
například při použití X11 nezahrnují čas spotřebovaný X serverem pro
vlastní vykreslování. Zavěste terminál na sériovou linku počítače a
spusťte <span class="command"><strong>top</strong></span>, abyste viděli co se opravdu děje ve vašem
počítači.
</p><p>
Obecně zrychlení použitím DGA oproti 'běžnému' X11 velmi závisí na vaší
grafické kertě a jak dobře je pro ni optimalizován modul X serveru.
</p><p>
Pokud máte pomalý stroj, raději použijte 15 nebo 16 bitovou hloubku, jelikož
vyžaduje pouze poloviční průchodnost paměti oproti 32 bitovému zobrazení.
</p><p>
Použití hloubky 24 bitů je dobré i v případě, že vaše karta nativně podporuje
pouze barevnou hloubku 32 bitů, jelikož se přenáší o 25% méně dat oproti
režimu 32/32.
</p><p>
Viděl jsem pár AVI souborů přehrávat na Pentiu MMX 266. Procesory AMD K6-2
pracují při 400 MHZ a výše.
</p><p><b>ZNÁMÉ CHYBY. </b>
Podle některých vývojářů XFree je DGA zvěrstvo. Říkají, abyste je raději
nepoužívali. Jeho implementace není vždy bezproblémová v každém dostupném
ovladači pro XFree.
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  V XFree 4.0.3 je v <tt class="filename">nv.o</tt> chyba vedoucí
  k podivným barvám.
</p></li><li class="listitem"><p>
  Ovladač pro ATI vyžaduje více než jedno zpětné přepnutí režimu po skončení
  používání DGA.
</p></li><li class="listitem"><p>
  Některé ovladače selžou při přepnutí do normálního rozlišení (použijte
  <span class="keycap"><b>Ctrl</b></span>+<span class="keycap"><b>Alt</b></span>+<span class="keycap"><b>Numerické +</b></span>
  a
  <span class="keycap"><b>Ctrl</b></span>+<span class="keycap"><b>Alt</b></span>+<span class="keycap"><b>Numerické -</b></span>
  pro ruční přepnutí).
</p></li><li class="listitem"><p>
  Některé ovladače zobrazují divné barvy.
</p></li><li class="listitem"><p>
  Některé ovladače lžou o množství paměti kterou mapují do adresového prostoru
  procesu, takže vo_dga nepoužije dvojitou vyrovnávací paměť (SIS?).
</p></li><li class="listitem"><p>
  Některé ovladače nezvládnou ohlásit dokonce ani jeden platný režim.
  V tom případě rozhraní DGA spadne s hláškou o nesmaslném režimu
  100000x100000 nebo tak.
</p></li><li class="listitem"><p>
  OSD pracuje pouze se zapnutou dvojitou vyrovnávací pamětí (jinak poblikává).
</p></li></ul></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="xv.html">Předcházející</a> </td><td width="20%" align="center"><a accesskey="u" href="video.html">Nahoru</a></td><td width="40%" align="right"> <a accesskey="n" href="sdl.html">Další</a></td></tr><tr><td width="40%" align="left" valign="top">4.2. Xv </td><td width="20%" align="center"><a accesskey="h" href="index.html">Domů</a></td><td width="40%" align="right" valign="top"> 4.4. SDL</td></tr></table></div></body></html>

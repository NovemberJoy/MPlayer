<html><head><meta http-equiv="Content-Type" content="text/html; charset=utf-8"><title>3.9. Pokročilé audio</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.79.1"><link rel="home" href="index.html" title="MPlayer - Multimediální přehrávač"><link rel="up" href="usage.html" title="Kapitola 3. Použití"><link rel="prev" href="edl.html" title="3.8. Seznamy editačních zásahů (EDL)"><link rel="next" href="tv-input.html" title="3.10. TV vstup"><link rel="preface" href="howtoread.html" title="Jak číst tuto dokumentaci"><link rel="chapter" href="intro.html" title="Kapitola 1. Představení"><link rel="chapter" href="install.html" title="Kapitola 2. Instalace"><link rel="chapter" href="usage.html" title="Kapitola 3. Použití"><link rel="chapter" href="video.html" title="Kapitola 4. Výstupní video zařízení/rozhraní"><link rel="chapter" href="ports.html" title="Kapitola 5. Porty"><link rel="chapter" href="mencoder.html" title="Kapitola 6. Základní použití MEncoderu"><link rel="chapter" href="encoding-guide.html" title="Kapitola 7. Enkódování s MEncoderem"><link rel="chapter" href="faq.html" title="Kapitola 8. Často Kladené Dotazy (FAQ)"><link rel="appendix" href="bugreports.html" title="Příloha A. Jak hlásit chyby"><link rel="appendix" href="skin.html" title="Příloha B. Formát skinů MPlayeru"><link rel="subsection" href="advaudio.html#advaudio-surround" title="3.9.1. Surround/Vícekanálové přehrávání"><link rel="subsection" href="advaudio.html#advaudio-channels" title="3.9.2. Manipulace s kanály"><link rel="subsection" href="advaudio.html#advaudio-volume" title="3.9.3. Softwarové nastavení hlasitosti"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">3.9. Pokročilé audio</th></tr><tr><td width="20%" align="left"><a accesskey="p" href="edl.html">Předcházející</a> </td><th width="60%" align="center">Kapitola 3. Použití</th><td width="20%" align="right"> <a accesskey="n" href="tv-input.html">Další</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="advaudio"></a>3.9. Pokročilé audio</h2></div></div></div><div class="sect2"><div class="titlepage"><div><div><h3 class="title"><a name="advaudio-surround"></a>3.9.1. Surround/Vícekanálové přehrávání</h3></div></div></div><div class="sect3"><div class="titlepage"><div><div><h4 class="title"><a name="advaudio-surround-DVD"></a>3.9.1.1. DVD</h4></div></div></div><p>
Většina DVD a mnoho jiných souborů obsahuje surround zvuk.
<span class="application">MPlayer</span> podporuje přehrávání přehrávání surround,
ale ve výchozím nastavení jej nezapíná, jelikož stereo vybavení je mnohem
častější. Pro přehrávání souboru, který má více než dvoukanálový zvuk použijte
volbu <tt class="option">-channels</tt>.
Například pro přehrání DVD s 5.1 zvukem:
</p><pre class="screen">mplayer dvd://1 -channels 6</pre><p>
Poznamenejme, že ačkoli se jmenuje "5.1", ve skutečnosti má šest kanálů.
Pokud máte surround zvukové vybavení, můžete si přidat volbu
<tt class="option">channels</tt> do svého konfiguračního souboru
<span class="application">MPlayer</span>u <tt class="filename">~/.mplayer/config</tt>.
Například pro použití čtyřkanálového přehrávání zvuku jako výchozí, přidejte
následující řádek:
</p><pre class="programlisting">channels=4</pre><p>
<span class="application">MPlayer</span> pak poskytuje zvuk ve čtyřech kanálech,
pokud jsou všechny čtyři kanály k dispozici.
</p></div><div class="sect3"><div class="titlepage"><div><div><h4 class="title"><a name="advaudio-surround-stereoinfour"></a>3.9.1.2. Přehrávání stereo souborů do čtyřech reproduktorů</h4></div></div></div><p>
<span class="application">MPlayer</span> ve výchozím nastavení neduplikuje žádné
kanály a nedělá to ani většina audio ovladačů. Pokud to chcete udělat
ručně:
</p><pre class="screen">mplayer <em class="replaceable"><code>soubor</code></em> -af channels=2:2:0:1:0:0</pre><p>
Vysvětlení naleznete v sekci
<a class="link" href="advaudio.html#advaudio-channels-copying" title="3.9.2.3. Kopírování/přesun kanálů">kopírování kanálů</a>.
</p></div><div class="sect3"><div class="titlepage"><div><div><h4 class="title"><a name="advaudio-surround-passthrough"></a>3.9.1.3. AC–3/DTS Passthrough</h4></div></div></div><p>
DVD mají obvykle surround zvuk enkódovaný ve formátu AC–3 (Dolby Digital) nebo
DTS (Digital Theater System). Některá moderní zařízení jsou schopna dekódovat
tyto formáty interně. <span class="application">MPlayer</span> lze nakonfigurovat
tak, aby přenesl zvuková data bez dekódování. To bude fungovat pouze pokud máte
S/PDIF (Sony/Philips Digital Interface) jack ve zvukové kartě.
</p><p>
Pokud vaše zařízení umí dekódovat jak AC–3, tak DTS, můžete bezpečně zapnout
passthrough pro oba formáty. Jinak zapněte passthrough pouze pro formát, který
vaše zařízení podporuje.
</p><div class="itemizedlist"><p class="title"><b>Zapnutí passthrough z příkazového řádku:</b></p><ul class="itemizedlist" style="list-style-type: disc; "><li class="listitem"><p>
  Jen pro AC–3 použijte <tt class="option">-ac hwac3</tt>
</p></li><li class="listitem"><p>
  Jen pro DTS použijte <tt class="option">-ac hwdts</tt>
</p></li><li class="listitem"><p>
  Pro oba (AC–3 i DTS) použijte <tt class="option">-afm hwac3</tt>
</p></li></ul></div><div class="itemizedlist"><p class="title"><b>Zapnutí passthrough v konfiguračním souboru
  <span class="application">MPlayer</span>u: </b></p><ul class="itemizedlist" style="list-style-type: disc; "><li class="listitem"><p>
  Jen pro AC–3 použijte <tt class="option">ac=hwac3,</tt>
</p></li><li class="listitem"><p>
  Jen pro DTS použijte <tt class="option">ac=hwdts,</tt>
</p></li><li class="listitem"><p>
  Pro oba (AC–3 i DTS) použijte <tt class="option">afm=hwac3</tt>
</p></li></ul></div><p>
Povšimněte si čárky (",") na konci
<tt class="option">ac=hwac3,</tt> a <tt class="option">ac=hwdts,</tt>. To umožní
<span class="application">MPlayer</span>u použít normální kodek, když přehrávaný
soubor nemá AC–3 nebo DTS zvuk. Volba <tt class="option">afm=hwac3</tt> nevyžaduje
čárku; <span class="application">MPlayer</span> se zařídí podle potřeby automaticky,
pokud je zvolena rodina audio kodeků.
</p></div><div class="sect3"><div class="titlepage"><div><div><h4 class="title"><a name="advaudio-surround-matrix"></a>3.9.1.4. Maticově enkódovaný zvuk</h4></div></div></div><p>
<span class="emphasis"><em>***TODO***</em></span>
</p><p>
Tato sekce musí být teprve napsaná a nemůže být dokončena dokud nám někdo
nepošle vzorkové soubory pro testování. Pokud máte nějaké maticově enkódované
zvukové soubory, víte, kde je lze najít, nebo máte jakoukoli informaci, která
by mohla pomoci, pošlete prosím zprávu do konference
<a class="ulink" href="http://lists.mplayerhq.hu/mailman/listinfo/mplayer-docs" target="_top">MPlayer-DOCS</a>.
Do předmětu vložte "[matrix-encoded audio]".
</p><p>
Pokud nepřijdou žádné soubory nebo informace, tato sekce bude odstraněna.
</p><p>
Dobré odkazy:
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  <a class="ulink" href="http://electronics.howstuffworks.com/surround-sound5.htm" target="_top">http://electronics.howstuffworks.com/surround-sound5.htm</a>
</p></li><li class="listitem"><p>
  <a class="ulink" href="http://www.extremetech.com/article2/0,1697,1016875,00.asp" target="_top">http://www.extremetech.com/article2/0,1697,1016875,00.asp</a>
</p></li></ul></div><p>
</p></div><div class="sect3"><div class="titlepage"><div><div><h4 class="title"><a name="advaudio-surround-hrtf"></a>3.9.1.5. Surround emulace ve sluchátkách</h4></div></div></div><p>
<span class="application">MPlayer</span> obsahuje HRTF (Head Related Transfer
Function) filtr založený na
<a class="ulink" href="http://sound.media.mit.edu/KEMAR.html" target="_top">projektu MIT</a>,
kde jsou měření vzata z mikrofonů na umělé lidské hlavě.
</p><p>
Ačkoli není možné přesně imitovat surround systém,
<span class="application">MPlayer</span>ův HRTF filtr produkuje prostorově mnohem
prokreslenější zvuk ve 2-kanálových sluchátkách. Obvyklé míchání jednoduše
kombinuje všechny kanály do dvou; krom kombinace kanálů, <tt class="option">hrtf</tt>
generuje slabá echa, poněkud zvětšuje oddělení stereo kanálů a mění hlasitost
některých kmitočtů. Jestli HRTF zní lépe může záviset na zdrojovém zvuku a
osobním vkusu, ale určitě stojí za zkoušku.
</p><p>
Pro přehrání DVD s HRTF:
</p><pre class="screen">mplayer dvd://1 -channels 6 -af hrtf</pre><p>
</p><p>
<tt class="option">hrtf</tt> pracuje dobře pouze s 5 nebo 6 kanály.
<tt class="option">hrtf</tt> také vyžaduje zvuk 48 kHz. DVD audio již je 48 kHz, ale
pokud máte soubor s odlišným vzorkovacím kmitočtem, který chcete přehrávat
pomocí <tt class="option">hrtf</tt>, musíte jej převzorkovat:
</p><pre class="screen">
mplayer <em class="replaceable"><code>soubor</code></em> -channels 6 -af resample=48000,hrtf
</pre><p>
</p></div><div class="sect3"><div class="titlepage"><div><div><h4 class="title"><a name="advaudio-surround-troubleshooting"></a>3.9.1.6. Potíže</h4></div></div></div><p>
Pokud neslyšíte ze surround kanálů žádný zvuk, ověřte si nastavení směšovače
pomocí programu jako je <span class="application">alsamixer</span>;
audio výstupy jsou často vypnuty a nastaveny na nulovou hlasitost jako výchozí.
</p></div></div><div class="sect2"><div class="titlepage"><div><div><h3 class="title"><a name="advaudio-channels"></a>3.9.2. Manipulace s kanály</h3></div></div></div><div class="sect3"><div class="titlepage"><div><div><h4 class="title"><a name="advaudio-channels-general"></a>3.9.2.1. Obecné informace</h4></div></div></div><p>
Naneštěstí neexistuje standard pro řazení kanálů. Následující řazení jsou
používaná v AC–3 a jsou poměrně typická; zkuste je a uvidíte, zda tomu váš zdroj
odpovídá. Kanály jsou číslovány od 0.

</p><div class="orderedlist"><p class="title"><b>mono</b></p><ol class="orderedlist compact" type="1"><li class="listitem" value="0"><p>střed</p></li></ol></div><p>

</p><div class="orderedlist"><p class="title"><b>stereo</b></p><ol class="orderedlist compact" type="1"><li class="listitem" value="0"><p>levý</p></li><li class="listitem"><p>pravý</p></li></ol></div><p>

</p><div class="orderedlist"><p class="title"><b>kvadrofonní</b></p><ol class="orderedlist compact" type="1"><li class="listitem" value="0"><p>levý čelní</p></li><li class="listitem"><p>pravý čelní</p></li><li class="listitem"><p>levý zadní</p></li><li class="listitem"><p>pravý zadní</p></li></ol></div><p>

</p><div class="orderedlist"><p class="title"><b>surround 4.0</b></p><ol class="orderedlist compact" type="1"><li class="listitem" value="0"><p>levý čelní</p></li><li class="listitem"><p>pravý čelní</p></li><li class="listitem"><p>středový zadní</p></li><li class="listitem"><p>středový čelní</p></li></ol></div><p>

</p><div class="orderedlist"><p class="title"><b>surround 5.0</b></p><ol class="orderedlist compact" type="1"><li class="listitem" value="0"><p>levý čelní</p></li><li class="listitem"><p>pravý čelní</p></li><li class="listitem"><p>levý zadní</p></li><li class="listitem"><p>pravý zadní</p></li><li class="listitem"><p>středový čelní</p></li></ol></div><p>

</p><div class="orderedlist"><p class="title"><b>surround 5.1</b></p><ol class="orderedlist compact" type="1"><li class="listitem" value="0"><p>levý čelní</p></li><li class="listitem"><p>pravý čelní</p></li><li class="listitem"><p>levý zadní</p></li><li class="listitem"><p>pravý zadní</p></li><li class="listitem"><p>středový čelní</p></li><li class="listitem"><p>subwoofer</p></li></ol></div><p>
</p><p>
Volba <tt class="option">-channels</tt> se používá pro požadavek na počet kanálů z
dekodéru zvuku. Některé audio kodeky používají počet zadaných kanálů pro
rozhodování, zda je nutné podmixovat zdroj. Poznamenejme, že to ne vždy
ovlivní počet výstupních kanálů. Například použití
<tt class="option">-channels 4</tt> pro přehrání stereo MP3 souboru povede ke
2-kanálovému výstupu, jelikož MP3 kodek neprodukuje extra kanály.
</p><p>
Pro vytvoření nebo odstranění kanálů slouží zvukový filtr
<tt class="option">channels</tt>, který je rovněž vhodný k ovládání počtu zvukových
kanálů posílaných do zvukové karty. Viz následující sekce pro více informací
o manipulacích s kanály.
</p></div><div class="sect3"><div class="titlepage"><div><div><h4 class="title"><a name="advaudio-channels-mono"></a>3.9.2.2. Přehrávání mono na dvou reproduktorech</h4></div></div></div><p>
Mono zní mnohem lépe, když je přehráván dvěma reproduktory – zvlášť při
použití sluchátek. Audio soubory, které ve skutečnosti mají jeden kanál,
jsou automaticky přehrávány dvěma reproduktory; naneštěstí je většina
mono souborů ve skutečnosti enkódována jako stereo s jedním kanálem utlumeným.
Nejjednodušší a nejblbuvzdornější způsob, jak přinutit oba reproduktory
poskytovat stejný zvuk je filtr <tt class="option">extrastereo</tt>:
</p><pre class="screen">mplayer <em class="replaceable"><code>soubor</code></em> -af extrastereo=0</pre><p>
</p><p>
To zprůměruje oba kanály, takže budou mít poloviční hlasitost originálu.
Další sekce přinášejí příklady dalších možností, jak to udělat bez snížení
hlasitosti, ale ty jsou mnohem komplexnější a vyžadují odlišné volby
v závislosti na tom, který kanál ponecháte. Pokud potřebujete jen upravit
hlasitost, může být lehčí experimentovat s filtrem <tt class="option">volume</tt>
a najít vhodnou hodnotu. Například:
</p><pre class="screen">
mplayer <em class="replaceable"><code>soubor</code></em> -af extrastereo=0,volume=5
</pre><p>
</p></div><div class="sect3"><div class="titlepage"><div><div><h4 class="title"><a name="advaudio-channels-copying"></a>3.9.2.3. Kopírování/přesun kanálů</h4></div></div></div><p>
Filtr <tt class="option">channels</tt> umí přesunout jakýkoli nebo všechny kanály.
Nastavení všech parametrů filtru <tt class="option">channels</tt> může být
komplikované a vyžaduje pozornost.

</p><div class="orderedlist"><ol class="orderedlist compact" type="1"><li class="listitem"><p>
  Rozhodněte, kolik výstupních kanálů potřebujete. To je první parametr.
</p></li><li class="listitem"><p>
  Spočítejte, kolik přesunů kanálů budete dělat. To je druhý parametr. Každý
  kanál může být přesunut naráz do několika různých kanálů, ale pamatujte, že
  pokud je kanál přesunut (dokonce i jen do jednoho cíle), bude zdrojový kanál
  prázdný dokud do něj nepřesunete jiný kanál. Chcete-li kanál zkopírovat,
  aby zdroj zůstal stejný, jednoduše přesuňte kanál do obou, cíle i zdroje.
  Například:
</p><pre class="programlisting">
channel 2 --&gt; channel 3
channel 2 --&gt; channel 2</pre><p>
</p></li><li class="listitem"><p>
  Zapište kopie kanálů jako dvojici parametrů. Pamatujte, že první kanál je 0,
  druhý 1 atd. Na pořadí parametrů nezáleží, pokud jsou správně sdruženy do
  párů <em class="replaceable"><code>zdroj:cíl</code></em>.
</p></li></ol></div><p>
</p><h5><a name="idm968"></a>Příklad: jeden kanál ve dvou reproduktorech</h5><p>
Zde máte příklad jiného způsobu, jak hrát jeden kanál v obou reproduktorech.
Pro náš účel předpokládejme, že by měl být přehráván levý kanál a zahozen pravý.
Následujeme výše uvedený postup:
</p><div class="orderedlist"><ol class="orderedlist" type="1"><li class="listitem"><p>
  Abychom měli výstupní kanál pro každý z obou reproduktorů, musí být první
  parametr "2".
</p></li><li class="listitem"><p>
  Levý kanál musí být přesunut do pravého a také sám do sebe, aby nezůstal
  prázdný. To jsou celkem dva přesuny, takže druhý parametr bude také "2".
</p></li><li class="listitem"><p>
  Pro přesun levého kanálu (channel 0) do pravého kanálu (channel 1) bude dvojice
  parametrů "0:1" a "0:0" přesune levý kanál na sebe.
</p></li></ol></div><p>
Vše dohromady pak dá:
</p><pre class="screen">
mplayer <em class="replaceable"><code>soubor</code></em> -af channels=2:2:0:1:0:0
</pre><p>
</p><p>
Výhoda tohoto postupu před <tt class="option">extrastereo</tt> je v tom, že
je hlasitost každého výstupního kanálu stejná jako hlasitost zdrojového
kanálu. Nevýhodou je to, že parametry musí být změněny na "2:2:1:0:1:1",
pokud je požadovaný zvuk v pravém kanálu. Také je těžší si je pamatovat
a napsat.
</p><h5><a name="idm981"></a>Příklad: levý kanál v obou reproduktorech – zkratka</h5><p>
Ve skutečnosti je mnohem jednodušší způsob použití filtru
<tt class="option">channels</tt> pro přehrávání levého kanálu v obou reproduktorech:
</p><pre class="screen">mplayer <em class="replaceable"><code>soubor</code></em> -af channels=1</pre><p>
Druhý kanál je zahozen a bez dalších parametrů je ponechán jediný zbývající
kanál. Ovladače zvukových karet hrají jednokanálový zvuk automaticky v obou
reproduktorech. To pracuje pouze pokud je požadovaný levý kanál.
</p><h5><a name="idm986"></a>Příklad: kopírování čelních kanálů do zadních</h5><p>
Dalším běžným úkonem je duplikace čelních kanálů a jejich přehrávání v zadních
reproduktorech kvadrofonní sestavy.
</p><div class="orderedlist"><ol class="orderedlist" type="1"><li class="listitem"><p>
  Zde by mely být čtyři výstupní kanály. První parametr je "4".
</p></li><li class="listitem"><p>
  Oba přední kanály musí být přesunuty do odpovídajících zadních kanálů a
  také na sebe. To jsou čtyři přesuny, takže druhý parametr bude "4".
</p></li><li class="listitem"><p>
  Levý čelní (channel 0) přesuneme do levého zadního (channel 2): "0:2".
  Levý čelní musíme rovněž přesunout do sama sebe: "0:0". Pravý přední (channel
  1) je přesunut do pravého zadního (channel 3): "1:3" a také do sebe: "1:1".
</p></li></ol></div><p>
Po zkombinování všech nastavení dostaneme:
</p><pre class="screen">
mplayer <em class="replaceable"><code>soubor</code></em> -af channels=4:4:0:2:0:0:1:3:1:1
</pre><p>
</p></div><div class="sect3"><div class="titlepage"><div><div><h4 class="title"><a name="advaudio-channels-mixing"></a>3.9.2.4. Mixování kanálů</h4></div></div></div><p>
Filtr <tt class="option">pan</tt> umí mixovat kanály podle požadavků uživatele.
Umožňuje vše co filtr <tt class="option">channels</tt> a ještě víc. Naneštěstí jsou
jeho parametry ještě komplikovanější.
</p><div class="orderedlist"><ol class="orderedlist" type="1"><li class="listitem"><p>
  Rozhodněte, s kolika kanály budeme pracovat. To můžete nastavit pomocí volby
  <tt class="option">-channels</tt> a/nebo <tt class="option">-af channels</tt>. Později se
  v příkladech dozvíte, kdy použít kterou.
</p></li><li class="listitem"><p>
  Rozhodněte, kolik kanálů propustíme do <tt class="option">pan</tt> (ostatní dekódované
  kanály jsou zahozeny). To je první parametr a také ovládá, kolik kanálů bude mít
  výstup.
</p></li><li class="listitem"><p>
  Zbývající parametry nastavují, kolik z daného kanálu bude namixováno do každého
  dalšího kanálu. Toto je ta komplikovaná část. Pro usnadnění si rozdělte
  parametry do několika skupin, jednu pro každý výstupní kanál. Každý parametr
  uvnitř skupiny odpovídá vstupnímu kanálu. Číslo, které nastavíte bude procento
  vstupního kanálu, které bude namixováno do výstupního kanálu.
  </p><p>
  <tt class="option">pan</tt> akceptuje hodnoty od 0 do 512, což odpovídá 0% až 51200%
  původní hlasitosti. Buďte opatrní, pokud používáte hodnoty větší než 1. Nejen,
  že vám to dá velmi vysokou hlasitost, ale pokud překročíte dynamický rozsah
  své zvukové karty, můžete uslyšet rány a praskání. Pokud chcete, můžete
  za <tt class="option">pan</tt> přidat <tt class="option">,volume</tt> pro zapnutí omezení,
  ale i tak je nejlepší udržet hodnoty <tt class="option">pan</tt> dostatečně nízko,
  aby omezování nebylo potřeba.
  </p></li></ol></div><p>
</p><h5><a name="idm1017"></a>Příklad: jeden kanál do dvou reproduktorů</h5><p>
Zde máte další příklad pro přehrávání levého kanálu ve dvou reproduktorech.
Následujme výše uvedené kroky:
</p><div class="orderedlist"><ol class="orderedlist" type="1"><li class="listitem"><p>
  Na výstupu <tt class="option">pan</tt> by měly být dva kanály, takže první
  parametr je "2".
</p></li><li class="listitem"><p>
  Jelikož máme dva vstupní kanály, budeme mít dvě sady parametrů.
  Jelikož máme rovněž dva výstupní kanály, budeme mít dva parametry v každé
  sadě. Levý kanál ze souboru by měl jít s plnou hlasitostí do nového levého
  i pravého kanálu.
  Takže první sada parametrů je "1:1".
  Pravý kanál by měl být zahozen, takže druhá sada bude "0:0".
  Hodnoty 0 na konci je možné vynechat, ale pro snadnější pochopení
  je zde necháváme.
</p></li></ol></div><p>
Dáme-li vše dohromady, dostaneme:
</p><pre class="screen">mplayer <em class="replaceable"><code>soubor</code></em> -af pan=2:1:1:0:0</pre><p>
Pokud chceme místo levého kanálu pravý, budou parametry
<tt class="option">pan</tt> tyto: "2:0:0:1:1".
</p><h5><a name="idm1028"></a>Příklad: levý kanál ve dvou reproduktorech zkráceně</h5><p>
Stejně jako s <tt class="option">channels</tt> můžeme použít zkrácený zápis, který
funguje pouze pro levý kanál:
</p><pre class="screen">mplayer <em class="replaceable"><code>soubor</code></em> -af pan=1:1</pre><p>
Jelikož má <tt class="option">pan</tt> pouze jeden vstupní kanál (druhý je zahozen),
máme pouze jednu sadu s jedním parametrem, takže tento jediný kanál dává
100% sám ze sebe.
</p><h5><a name="idm1034"></a>Příklad: podmixování 6-kanálového PCM</h5><p>
<span class="application">MPlayer</span>ův dekodér 6-kanálového PCM neumí podmixování.
Máme však možnost k tomu použít <tt class="option">pan</tt>:
</p><div class="orderedlist"><ol class="orderedlist" type="1"><li class="listitem"><p>
  Počet výstupních kanálů je 2, takže první parametr je "2".
</p></li><li class="listitem"><p>
  Při šesti vstupních kanálech budeme mít šest sad parametrů. Jelikož nás
  však zajímá pouze výstup z prvních dvou kanálů, vystačíme s pouhými dvěma
  sadami; zbývající čtyři sady můžeme vynechat. Pozor na to, že ne všechny
  vícekanálové zvukové soubory mají stejné řazení kanálů! Tento příklad
  demonstruje podmixování souboru se stejným řazením kanálů jako má AC–3 5.1:
  </p><pre class="programlisting">
0 - levý přední
1 - pravý přední
2 - levý zadní
3 - pravý zadní
4 - středový přední
5 - subwoofer</pre><p>
  První sada parametrů je výčtem procentních hodnot hlasitostí v daném pořadí,
  kterou by měl dostat každý výstupní kanál z levého předního kanálu: "1:0".
  Pravý přední kanál by měl jít do pravého výstupu: "0:1".
  Stejně tak zadní kanály: "1:0" a "0:1".
  Středový kanál jde do obou výstupních kanálů s poloviční hlasitostí:
  "0.5:0.5" a subwoofer jde do obou s plnou hlasitostí: "1:1".
</p></li></ol></div><p>
Dáme-li vše dohromady, dostaneme:
</p><pre class="screen">
mplayer <em class="replaceable"><code>6-kanálové.wav</code></em> -af pan=2:1:0:0:1:1:0:0:1:0.5:0.5:1:1
</pre><p>
Uvedené procentní hodnoty jsou pouhým příkladem. Upravte si je podle vlastního
uvážení.
</p><h5><a name="idm1046"></a>Příklad: Přehrávání 5.1 zvuku na velkých reprobednách bez subwooferu</h5><p>
Pokud máte robustní čelní reprobedny, nemusíte utrácet za nákup subwooferu
pro kompletní 5.1 zvukový systém. Použijete-li volbu
<tt class="option">-channels 5</tt> pro požadavek, aby liba52 dekódovala 5.1 zvuk
do 5.0, bude zkrátka kanál pro subwoofer zahozen. Pokud jeho obsah chcete
roznést do ostatních kanálů, musíte jej podmixovat ručně pomocí
<tt class="option">pan</tt>:
</p><div class="orderedlist"><ol class="orderedlist" type="1"><li class="listitem"><p>
  Jelikož se <tt class="option">pan</tt> potřebuje dostat ke všem šesti kanálům, nastavte
  <tt class="option">-channels 6</tt>, takže je liba52 dekóduje všechny.
</p></li><li class="listitem"><p>
  Filtr <tt class="option">pan</tt> produkuje pouze pět kanálů, takže první parametr je 5.
</p></li><li class="listitem"><p>
  Šest vstupních a pět výstupních kanálů znamená šest sad po pěti parametrech.
  </p><div class="itemizedlist"><ul class="itemizedlist compact" style="list-style-type: disc; "><li class="listitem"><p>
    Levý přední kanál půjde jen sám do sebe:
    "1:0:0:0:0"
  </p></li><li class="listitem"><p>
    Stejně tak pravý přední kanál:
    "0:1:0:0:0"
  </p></li><li class="listitem"><p>
    Taktéž levý zadní kanál:
    "0:0:1:0:0"
  </p></li><li class="listitem"><p>
    Rovněž pravý zadní kanál:
    "0:0:0:1:0"
  </p></li><li class="listitem"><p>
    Středový kanál jakbysmet:
    "0:0:0:0:1"
  </p></li><li class="listitem"><p>
    A nyní se musíme rozhodnout, co uděláme se subwooferem,
    například půlku do předního levého a půlku do předního pravého:
    "0.5:0.5:0:0:0"
  </p></li></ul></div><p>
</p></li></ol></div><p>
Zkombinujeme-li to dohromady, dostaneme:
</p><pre class="screen">
mplayer <em class="replaceable"><code>dvd://1</code></em> -channels 6 -af pan=5:1:0:0:0:0:0:1:0:0:0:0:0:1:0:0:0:0:0:1:0:0:0:0:0:1:0.5:0.5:0:0:0
</pre><p>
</p></div></div><div class="sect2"><div class="titlepage"><div><div><h3 class="title"><a name="advaudio-volume"></a>3.9.3. Softwarové nastavení hlasitosti</h3></div></div></div><p>
Některé zvukové stopy jsou příliš tiché na to, aby mohly být pohodlně
poslouchány bez zesílení. To je problém, pokud váš zvukový systém neumožňuje
potřebné zesílení. Volba <tt class="option">-softvol</tt> poručí
<span class="application">MPlayer</span>u použití vestavěného směšovače. Pak můžete
použít klávesy pro nastavení hlasitosti (výchozí <span class="keycap"><b>9</b></span> a
<span class="keycap"><b>0</b></span>) pro dosažení mnohem vyšších úrovní hlasitosti.
Takto neobejdete směšovač vaší zvukové karty; <span class="application">MPlayer</span>
pouze zesílí signál před jeho odesláním do zvukové karty.
Následující příklad je dobrým startem:
</p><pre class="screen">
mplayer <em class="replaceable"><code>tichý-soubor</code></em> -softvol -softvol-max 300
</pre><p>
Volba <tt class="option">-softvol-max</tt> nastavuje maximální povolenou výstupní
hlasitost v procentech původní hlasitosti. Například,
<tt class="option">-softvol-max 200</tt> umožní nastavit hlasitost až na dvojnásobek
původní úrovně.
Je bezpečné nastavit vysoké hodnoty volbou
<tt class="option">-softvol-max</tt>; vyšší hlasitost se nepoužije, dokud nepoužijete
tlačítka nastavení hlasitosti. Jedinou nevýhodou velkých hodnot je to, že
jelikož <span class="application">MPlayer</span> nastavuje hlasitost o podíl
z maximální hlasitosti, nebudete mít tak jemný krok nastavení pomocí tlačítek.
Pokud potřebujete přesnější nastavování, použijte nižší hodnotu pro
<tt class="option">-softvol-max</tt> a/nebo nastavte
<tt class="option">-volstep 1</tt>.
</p><p>
Volba <tt class="option">-softvol</tt> pracuje tak, že ovládá zvukový filtr
<tt class="option">volume</tt>. Chcete-li přehrávat soubor od začátku při určité
hlasitosti, můžete nastavit <tt class="option">volume</tt> ručně:
</p><pre class="screen">mplayer <em class="replaceable"><code>tichý-soubor</code></em> -af volume=10</pre><p>
Takto přehrajete soubor se ziskem 10 decibelů. Při použití filtru
<tt class="option">volume</tt> buďte velmi opatrní. Pokud použijete příliš vysokou
hodnotu, můžete si poškodit sluch. Začněte s nízkou hodnotou a postupně
zvyšujte, až docílíte požadované hlasitosti. Při nastavení příliš vysokých
hodnot také hrozí, že <tt class="option">volume</tt> bude nucen ořezat signál, aby
předešel odeslání dat mimo dovolený rozsah do zvukové karty; to povede ke
zkreslení signálu.
</p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="edl.html">Předcházející</a> </td><td width="20%" align="center"><a accesskey="u" href="usage.html">Nahoru</a></td><td width="40%" align="right"> <a accesskey="n" href="tv-input.html">Další</a></td></tr><tr><td width="40%" align="left" valign="top">3.8. Seznamy editačních zásahů (EDL) </td><td width="20%" align="center"><a accesskey="h" href="index.html">Domů</a></td><td width="40%" align="right" valign="top"> 3.10. TV vstup</td></tr></table></div></body></html>

<html><head><meta http-equiv="Content-Type" content="text/html; charset=utf-8"><title>4.13. VESA - výstup do VESA BIOSu</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.79.1"><link rel="home" href="index.html" title="MPlayer - Multimediální přehrávač"><link rel="up" href="video.html" title="Kapitola 4. Výstupní video zařízení/rozhraní"><link rel="prev" href="caca.html" title="4.12. libcaca – Barevná ASCII Art knihovna"><link rel="next" href="x11.html" title="4.14. X11"><link rel="preface" href="howtoread.html" title="Jak číst tuto dokumentaci"><link rel="chapter" href="intro.html" title="Kapitola 1. Představení"><link rel="chapter" href="install.html" title="Kapitola 2. Instalace"><link rel="chapter" href="usage.html" title="Kapitola 3. Použití"><link rel="chapter" href="video.html" title="Kapitola 4. Výstupní video zařízení/rozhraní"><link rel="chapter" href="ports.html" title="Kapitola 5. Porty"><link rel="chapter" href="mencoder.html" title="Kapitola 6. Základní použití MEncoderu"><link rel="chapter" href="encoding-guide.html" title="Kapitola 7. Enkódování s MEncoderem"><link rel="chapter" href="faq.html" title="Kapitola 8. Často Kladené Dotazy (FAQ)"><link rel="appendix" href="bugreports.html" title="Příloha A. Jak hlásit chyby"><link rel="appendix" href="skin.html" title="Příloha B. Formát skinů MPlayeru"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">4.13. VESA - výstup do VESA BIOSu</th></tr><tr><td width="20%" align="left"><a accesskey="p" href="caca.html">Předcházející</a> </td><th width="60%" align="center">Kapitola 4. Výstupní video zařízení/rozhraní</th><td width="20%" align="right"> <a accesskey="n" href="x11.html">Další</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="vesa"></a>4.13. VESA - výstup do VESA BIOSu</h2></div></div></div><p>
Tento ovladač byl navržen a představen jako <span class="bold"><strong>obecný
ovladač</strong></span> pro jakoukoli video kartu, která má VESA VBE 2.0 kompatibilní
BIOS. Další výhodou tohoto ovladače je, že zkouší vynutit zapnutí výstupu na TV.
<em class="citetitle">VESA BIOS EXTENSION (VBE) Version 3.0 Date: September 16,
1998</em> (Strana 70) uvádí:
</p><div class="blockquote"><blockquote class="blockquote"><p><b>Karty Dual-Controller. </b>
VBE 3.0 podporuje karty s dual-controllerem za předpokladu že, jelikož jsou
typicky oba controllery vybaveny stejným OEM a nastavovány jedinou
BIOS ROM na stejné grafické kartě, je možné skrýt před aplikací přítomnost
dvou controllerů. To omezuje nezávislé použití jednotlivých controllerů,
ale umožňuje aplikacím vydaným před VBE 3.0 pracovat normálně.
VBE funkce 00h (Návrat informací o controlleru) vrací kombinované informace
obou conrollerů, včetně kombinovaného seznamu platných režimů.
Příslušný controller je aktivován jakmile aplikace vybere režim. Všechny
ostatní VBE funkce pak pracují s aktivním controllerem.
</p></blockquote></div><p>
Máte tedy možnost s tímto rozhraním dostat funkční TV výstup.
(Soudím že TV výstup má velmi často samostatnou jednotku, nebo aspoň samostatný
výstup.)
</p><div class="itemizedlist"><p class="title"><b>VÝHODY</b></p><ul class="itemizedlist compact" style="list-style-type: disc; "><li class="listitem"><p>
  Máte šanci sledovat video <span class="bold"><strong>dokonce i když Linux nezná
  </strong></span> váš video hardware.
</p></li><li class="listitem"><p>
  Nepotřebujete mít ve svém Linuxu nainstalovány žádné věci související s
  grafikou (jako X11 (alias XFree86), fbdev atd). Toto rozhraní lze provozovat
  z <span class="bold"><strong>textového režimu</strong></span>.
</p></li><li class="listitem"><p>
  Máte šanci získat <span class="bold"><strong>funkční TV-out</strong></span>.
  (Je to pravda minimálně s kartami ATI).
</p></li><li class="listitem"><p>
  Toto rozhraní volá <code class="function">int 10h</code> handler, takže není
  emulátorem – volá <span class="bold"><strong>skutečné</strong></span> věci
  <span class="emphasis"><em>skutečného</em></span> BIOSu v <span class="emphasis"><em>reálném režimu</em></span>
  (ve skutečnosti v režimu vm86).
</p></li><li class="listitem"><p>
  Můžete s ním použít VIDIX, takže dostanete akcelerované video
  <span class="bold"><strong>a</strong></span> TV výstup současně!
  (Doporučeno pro karty ATI.)
</p></li><li class="listitem"><p>
  Máte-li VESA VBE 3.0+ a nastavili jste si někde
  <tt class="option">monitor-hfreq, monitor-vfreq, monitor-dotclock</tt>
  (config soubor nebo příkazový řádek) dostanete nejvyšší možný obnovovací
  kmitočet. (Using General Timing Formula). Abyste této funkce dosáhli, musíte
  nastavit <span class="bold"><strong>všechna</strong></span> nastavení monitoru.
</p></li></ul></div><div class="itemizedlist"><p class="title"><b>NEVÝHODY</b></p><ul class="itemizedlist compact" style="list-style-type: disc; "><li class="listitem"><p>
   Pracuje pouze na <span class="bold"><strong>systémech x86</strong></span>.
</p></li><li class="listitem"><p>
  Může to použít pouze <code class="systemitem">root</code>.
</p></li><li class="listitem"><p>
  Zatím je dostupné pouze pro <span class="bold"><strong>Linux</strong></span>.
</p></li></ul></div><div class="important" style="margin-left: 0.5in; margin-right: 0.5in;"><h3 class="title">Důležité</h3><p>
Nepoužívejte toto rozhraní s <span class="bold"><strong>GCC 2.96</strong></span>!
Nefunguje!
</p></div><div class="variablelist"><p class="title"><b>VOLBY PŘÍKAZOVÉHO ŘÁDKU DOSTUPNÉ PRO VESA</b></p><dl class="variablelist"><dt><span class="term"><tt class="option">-vo vesa:<em class="replaceable"><code>volby</code></em></tt></span></dt><dd><p>
    zatím dostupné: <code class="literal">dga</code> pro vynucení dga režimu a
    <code class="literal">nodga</code> pro jeho potlačení. V režimu dga můžete zapnout
    dvojitou vyrovnávací paměť pomocí volby <tt class="option">-double</tt>.
    Poznámka: Tyto volby můžete vynechat, abyste zapli
    <span class="bold"><strong>autodetekci</strong></span> dga režimu.
  </p></dd></dl></div><div class="itemizedlist"><p class="title"><b>ZNÁMÉ PROBLÉMY A KLIČKY</b></p><ul class="itemizedlist compact" style="list-style-type: disc; "><li class="listitem"><p>
  Pokud máte nainstalován <span class="bold"><strong>NLS</strong></span> font v
  Linuxové konzoli a použijete VESA rozhraní v textovém režimu, pak po
  ukončení <span class="application">MPlayer</span>u budete mít nahrán
  <span class="bold"><strong>ROM font</strong></span> místo národního.
  Můžete si opět nahrát národní font například pomocí utility
  <span class="command"><strong>setsysfont</strong></span> z distribuce Mandrake/Mandriva.
  (<span class="bold"><strong>Tip</strong></span>: Stejná utilita je použita pro
  lokalizaci fbdev).
</p></li><li class="listitem"><p>
  Některé <span class="bold"><strong>Linuxové grafické ovladače</strong></span> neobnovují
  aktivní <span class="bold"><strong>režim BIOSu</strong></span> v DOSové paměti.
  Takže pokud máte tento problém – vždy používejte VESA rozhraní pouze v
  <span class="bold"><strong>textovém režimu</strong></span>. Jinak bude přesto aktivován
  textový režim (#03) a budete muset restartovat počítač.
</p></li><li class="listitem"><p>
  Často po ukončení VESA rozhraní dostanete
  <span class="bold"><strong>černou</strong></span> obrazovku. Chcete-li vrátit obraz do
  původního stavu – jednoduše se přepněte do jiné konzole (stiskem
  <span class="keycap"><b>Alt</b></span>+<span class="keycap"><b>F&lt;x&gt;</b></span>)
  a pak se přepněte zpět stejným způsobem.
</p></li><li class="listitem"><p>
  Chcete-li <span class="bold"><strong>funkční TV-out</strong></span>, musíte mít
  připojený TV konektor před startem počítače, jelikož se video BIOS
  inicializuje pouze jednou během POST procedury.
</p></li></ul></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="caca.html">Předcházející</a> </td><td width="20%" align="center"><a accesskey="u" href="video.html">Nahoru</a></td><td width="40%" align="right"> <a accesskey="n" href="x11.html">Další</a></td></tr><tr><td width="40%" align="left" valign="top">4.12. 
<code class="systemitem">libcaca</code> – Barevná ASCII Art knihovna
 </td><td width="20%" align="center"><a accesskey="h" href="index.html">Domů</a></td><td width="40%" align="right" valign="top"> 4.14. X11</td></tr></table></div></body></html>

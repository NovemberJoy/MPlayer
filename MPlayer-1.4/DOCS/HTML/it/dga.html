<html><head><meta http-equiv="Content-Type" content="text/html; charset=utf-8"><title>4.3. DGA</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.79.1"><link rel="home" href="index.html" title="MPlayer - Il Visualizzatore di film"><link rel="up" href="video.html" title="Capitolo 4. Dispositivi di uscita video"><link rel="prev" href="xv.html" title="4.2. Xv"><link rel="next" href="sdl.html" title="4.4. SDL"><link rel="preface" href="howtoread.html" title="Come leggere questa documentazione"><link rel="chapter" href="intro.html" title="Capitolo 1. Introduzione"><link rel="chapter" href="install.html" title="Capitolo 2. Installazione"><link rel="chapter" href="usage.html" title="Capitolo 3. Utilizzo"><link rel="chapter" href="video.html" title="Capitolo 4. Dispositivi di uscita video"><link rel="chapter" href="ports.html" title="Capitolo 5. Ports"><link rel="chapter" href="mencoder.html" title="Capitolo 6. Utilizzo base di MEncoder"><link rel="chapter" href="encoding-guide.html" title="Capitolo 7. La codifica con MEncoder"><link rel="chapter" href="faq.html" title="Capitolo 8. Frequently Asked Questions"><link rel="appendix" href="bugreports.html" title="Appendice A. Come segnalare i bug (errori)"><link rel="appendix" href="skin.html" title="Appendice B. MPlayer skin format"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">4.3. DGA</th></tr><tr><td width="20%" align="left"><a accesskey="p" href="xv.html">Indietro</a> </td><th width="60%" align="center">Capitolo 4. Dispositivi di uscita video</th><td width="20%" align="right"> <a accesskey="n" href="sdl.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="dga"></a>4.3. DGA</h2></div></div></div><p><b>PREAMBOLO. </b>
Questa documento cerca di spiegare in poche parole cosa sia DGA e cosa possa
fare (e cosa no) il driver di uscita video DGA di
<span class="application">MPlayer</span>.
</p><p><b>COS'E' DGA. </b>
<acronym class="acronym">DGA</acronym> è il nome breve di <span class="emphasis"><em>Direct Graphics
Access</em></span> (accesso grafico diretto) ed è un modo per fa sì
che un programma scavalchi l'X server e modifichi direttamente la memoria
del framebuffer. In termini tecnici la memoria del framebuffer viene
rimappata nello spazio di memoria del tuo processo.
Questo è permesso dal kernel solo se hai provilegi di superutente. Puoi averli
o autenticandoti come <code class="systemitem">root</code> o
impostando il bit SUID sull'eseguibile di <span class="application">MPlayer</span>
(<span class="bold"><strong>sconsigliato</strong></span>).
</p><p>
Ci sono due versioni di DGA: DGA1 usato da XFree 3.x.x e DGA2 che è stato
introdotto con XFree 4.0.1.
</p><p>
DGA1 fornisce solamente accesso diretto al framebuffer come descritto sopra.
Per modificare la risoluzione del segnale video devi affidarti all'estensione
XVidMode.
</p><p>
DGA2 include le funzionalità dell'estensione XVidMode e inoltre permette la
modifica della profondità di colore del display. Così, anche se stai facendo
girare un X server con profondità di 32 bit, puoi passare a una di 15 e
viceversa.
</p><p>
Tuttavia DGA ha dei punti deboli. Sembra sia in qualche modo dipendente dal
chip grafico utilizzato e dall'implementazione del driver video dell'X server
che controlla tale chip. Per cui non funziona su tutti i sistemi...
</p><p><b>INSTALLARE IL SUPPORTO PER DGA IN MPLAYER. </b>
Per prima cosa assicurati che X carichi l'estensione DGA, guarda in
<tt class="filename">/var/log/XFree86.0.log</tt>:

</p><pre class="programlisting">(II) Loading extension XFree86-DGA</pre><p>

Attenzione, si <span class="bold"><strong>consiglia vivamente </strong></span>
XFree86 4.0.x o superiore!
Il driver DGA di <span class="application">MPlayer</span> viene rilevato
automaticamente da <tt class="filename">./configure</tt>, ovvero puoi forzarlo
con <tt class="option">--enable-dga</tt>.
</p><p>
Se il driver non è riuscito a reimpostare una risoluzione inferiore, fai delle
prove con le opzioni <tt class="option">-vm</tt> (solo con X 3.3.x),
<tt class="option">-fs</tt>, <tt class="option">-bpp</tt>, <tt class="option">-zoom</tt> per trovare
una modalità video in cui ci stia il film. Per ora non c'è un convertitore :(
</p><p>
Diventa <code class="systemitem">root</code>. A DGA serve l'accesso
da root per essere in grado di scrivere direttamente sulla memoria video. Se
vuoi eseguirlo come utente, allora installa <span class="application">MPlayer</span>
SUID root:

</p><pre class="screen">
chown root <em class="replaceable"><code>/usr/local/bin/mplayer</code></em>
chmod 750 <em class="replaceable"><code>/usr/local/bin/mplayer</code></em>
chmod +s <em class="replaceable"><code>/usr/local/bin/mplayer</code></em>
</pre><p>

Ora funziona anche da utente normale.
</p><div class="caution" style="margin-left: 0.5in; margin-right: 0.5in;"><h3 class="title">Rischi di sicurezza</h3><p>
Questo porta un <span class="bold"><strong>grosso</strong></span> rischio di sicurezza!
Non farlo <span class="bold"><strong>mai</strong></span> su un server o su un computer
che può essere utilizzato da altre persone, perché si possono ottenere
privilegi di root attraverso <span class="application">MPlayer</span> SUID root.
</p></div><p>
Ora usa l'opzione <tt class="option">-vo dga</tt>, e sei a cavallo! (speralo:)
Potresti anche provare se ti funziona l'opzione
<tt class="option">-vo sdl:driver=dga</tt>!
E' molto più veloce!
</p><p><a name="dga-modelines"></a><b>MODIFICARE LA RISOLUZIONE. </b>
Il driver DGA permette la modifica della risoluzione del segnale di uscita.
Questo evita la necessità di eseguire un (lento) ridimensionamento software e
allo stesso tempo fornisce un'immagine a schermo pieno. Idealmente dovrebbe
ridimensionarsi alla risoluzione precisa (rispettando il rapporto di aspetto)
dei dati video, ma l'X server permette solo di impostare le risoluzioni
precedentemente definite in <tt class="filename">/etc/X11/XF86Config</tt>
(<tt class="filename">/etc/X11/XF86Config-4</tt> per XFree 4.X.X).
Queste ultime sono conosciute come "modelines" e dipendono dalle potenzialità
del tuo hardware video. Il server X legge questo file di configurazione
all'avvio e disabilita le modelines incompatibili col tuo hardware.
Puoi scoprire quali modalità ti restano attraverso il file di log di X11.
Si può trovare qui: <tt class="filename">/var/log/XFree86.0.log</tt>.
</p><p>
Queste modalità si sa che funzionano correttamente con un chip Riva128,
usando il driver nv.o del server X.
</p><pre class="programlisting">
Section "Modes"
  Identifier "Modes[0]"
  Modeline "800x600"  40     800 840 968 1056  600 601 605 628
  Modeline "712x600"  35.0   712 740 850 900   400 410 412 425
  Modeline "640x480"  25.175 640 664 760 800   480 491 493 525
  Modeline "400x300"  20     400 416 480 528   300 301 303 314 Doublescan
  Modeline "352x288"  25.10  352 368 416 432   288 296 290 310
  Modeline "352x240"  15.750 352 368 416 432   240 244 246 262 Doublescan
  Modeline "320x240"  12.588 320 336 384 400   240 245 246 262 Doublescan
EndSection
</pre><p><b>DGA &amp; MPLAYER. </b>
DGA is used in two places with <span class="application">MPlayer</span>: The SDL
driver can be made to make use of it (<tt class="option">-vo sdl:driver=dga</tt>) and
within the DGA driver (<tt class="option">-vo dga</tt>). The above said is true
for both; in the following sections I'll explain how the DGA driver for
<span class="application">MPlayer</span> works.
DGA viene usato con <span class="application">MPlayer</span> in due posti: può
essere usato attraverso il driver SDL (<tt class="option">-vo sdl:driver=dga</tt>) e
con il driver DGA (<tt class="option">-vo dga</tt>). Quanto detto sopra è valido per
entrambi; nei paragrafi seguenti viene spiegato come il driver DGA funziona per
<span class="application">MPlayer</span>.

</p><p><b>CARATTERISTICHE. </b>
Il driver DGA viene utilizzato specificando <tt class="option">-vo dga</tt> sulla riga
comando. Il comportamento di default è di passare ad una risoluzione il più
vicino possibile a quella originaria del video. Ignora volutamente le opzioni
<tt class="option">-vm</tt> e <tt class="option">-fs</tt> (abilitazione ridimensionamento
video e schermo intero) - cerca sempre di coprire la più vasta area possibile
dello schermo reimpostando la modalità video, evitando così di sprecare cicli
della CPU per ridimensionare l'immagine. Se la modalità video selezionata non
ti piace, puoi forzarlo a scegliere la modalità più prossima alla risoluzione
specificata con <tt class="option">-x</tt> e <tt class="option">-y</tt>. Impostando l'opzione
<tt class="option">-v</tt>, il driver DGA emetterà, tra una sacco ci altre cose,
un'elenco delle risoluzioni supportate dal tuo file
<tt class="filename">XF86Config</tt>. Se hai DGA2, puoi anche forzarlo ad utilizzare
una data profondità usando l'opzione <tt class="option">-bpp</tt>. Profondità
valide sono 15, 16, 24 e 32. Se queste profondità siano supportate nativamente
oppure se debba venir effettuata una conversione (eventualmente lenta), dipende
dal tuo hardware.
</p><p>
Se dovessi essere abbastanza fortunato da avere sufficiente memoria fuori dalla
visualizzazione per poterci far stare un'immagine intera, il driver DGA userà
un buffering doppio, fornendo una riproduzione più fluida. Ti dirà quando il
doppio buffering sarà abilitato o no.
</p><p>
"Doppio buffering" significa che il fotogramma successivo del video viene
disegnato nella memoria fuori dello schermo, mentre il fotogramma corrente
viene mostrato. Quando il fotogramma successivo è pronto, il chip grafico
rivece solo l'indirizzo in memoria del nuovo fotogramma e semplicemente prende
da là i dati da mostrare. Nel frattempo l'altro buffer di memoria viene
riempito con altri dati video.
</p><p>
Il doppio buffering può venir abilitato usando l'opzione
<tt class="option">-double</tt> e disabilitato con <tt class="option">-nodouble</tt>.
L'opzione attuale di default è di disabilitarlo. Usando il driver DGA, la
visualizzazione dati su schermo (OSD, onscreen display) funziona solo con il
doppio buffering abilitato. In ogni caso, abilitare il doppio buffering può
portare una pesante penalizzazione della velocità (sul mio K6-II+ 525 usa
un ulteriore 20% di tempo di CPU) in dipendenza dall'implementazione per DGA
del tuo hardware.
</p><p><b>PROBLEMI DI VELOCITA'. </b>
In generale, l'accesso DGA al framebuffer dovrebbe essere almeno veloce quanto
utilizzare il driver X11, con il beneficio aggiunto di ottenere un'immagine a
schermo intero. I valori di velocità percentuale emessi da
<span class="application">MPlayer</span> devono essere interpretati con un po' di
attenzione, dato che per esempio con il driver X11 non includono il tempo usato
dal server X per il disegno effettivo. Attacca un terminale sulla seriale della
tua macchina e lancia <span class="command"><strong>top</strong></span> per vedere cosa stia davvero
succedendo.
</p><p>
In linea di massima, l'aumento di velocità usando DGA rispetto all'utilizzo
'normale' di X11 dipende fortemente dalla tua scheda video e da quanto bene il
relativo modulo del server X sia ottimizzato.
</p><p>
Se hai un sistema lento, è meglio usare una profondità di 15 o 16 bit, visto
che richiedono solo la metà della banda di memoria di una visualizzazion a
32 bit.
</p><p>
Usare una profondità di 24 è una buona idea anche se la tua scheda supporta
nativamente solo quella a 32 bit, dato che trasferisce il 25% dei dati in meno
rispetto alla modalità a 32/32.
</p><p>
Ho visto alcuni file AVI riprodotti su Pentium MMX 266. Le CPU AMD K6-2 possono
lavorare a 400 MHz e oltre.
</p><p><b>PROBLEMI/BACHI CONOSCIUTI. </b>
Bene, secondo gli sviluppatori di XFree, DGA è quasi una bestia. Ti dicono che
è meglio non usarla. La sua implementazione non è sempre perfetta con tutti i
driver dei chip per XFree che ci sono là fuori.
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  Con XFree 4.0.3 e <tt class="filename">nv.o</tt> c'è un baco che porta ad avere
  strani colori.
</p></li><li class="listitem"><p>
  I driver ATI hanno bisogno che la modalità sia reimpostata più di una
  volta dopo aver utilizzato DGA.
</p></li><li class="listitem"><p>
  Alcuni driver semplicemente non riescono a tornare alla risoluzione normale
  (Usa
  <span class="keycap"><b>Ctrl</b></span>+<span class="keycap"><b>Alt</b></span>+<span class="keycap"><b>Keypad +</b></span>
  e
  <span class="keycap"><b>Ctrl</b></span>+<span class="keycap"><b>Alt</b></span>+<span class="keycap"><b>Keypad -</b></span>
  per cambiarla manualmente).
</p></li><li class="listitem"><p>
  Alcuni driver semplicemente mostrano strani colori.
</p></li><li class="listitem"><p>
  Alcuni driver mentono riguardo alla memoria che mappano nello spazio
  indirizzi del processo, perciò vo_dga non usa il doppio buffering (SIS?).
</p></li><li class="listitem"><p>
  Alcuni driver sembra che falliscano nel fornire almeno una modalità valida.
  In questo caso il driver DGA andrà in crash raccontandoti di una modalità
  senza senso tipo 100000x100000 o qualcosa di simile.
</p></li><li class="listitem"><p>
  L'OSD funziona solo col doppio buffering abilitato (altrimenti sfarfalla).
</p></li></ul></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="xv.html">Indietro</a> </td><td width="20%" align="center"><a accesskey="u" href="video.html">Risali</a></td><td width="40%" align="right"> <a accesskey="n" href="sdl.html">Avanti</a></td></tr><tr><td width="40%" align="left" valign="top">4.2. Xv </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 4.4. SDL</td></tr></table></div></body></html>

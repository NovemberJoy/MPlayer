<html><head><meta http-equiv="Content-Type" content="text/html; charset=utf-8"><title>3.9. Audio avanzato</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.79.1"><link rel="home" href="index.html" title="MPlayer - Il Visualizzatore di film"><link rel="up" href="usage.html" title="Capitolo 3. Utilizzo"><link rel="prev" href="edl.html" title="3.8. Edit Decision Lists (EDL) (liste di decisione di modifica)"><link rel="next" href="tv-input.html" title="3.10. Ingresso TV"><link rel="preface" href="howtoread.html" title="Come leggere questa documentazione"><link rel="chapter" href="intro.html" title="Capitolo 1. Introduzione"><link rel="chapter" href="install.html" title="Capitolo 2. Installazione"><link rel="chapter" href="usage.html" title="Capitolo 3. Utilizzo"><link rel="chapter" href="video.html" title="Capitolo 4. Dispositivi di uscita video"><link rel="chapter" href="ports.html" title="Capitolo 5. Ports"><link rel="chapter" href="mencoder.html" title="Capitolo 6. Utilizzo base di MEncoder"><link rel="chapter" href="encoding-guide.html" title="Capitolo 7. La codifica con MEncoder"><link rel="chapter" href="faq.html" title="Capitolo 8. Frequently Asked Questions"><link rel="appendix" href="bugreports.html" title="Appendice A. Come segnalare i bug (errori)"><link rel="appendix" href="skin.html" title="Appendice B. MPlayer skin format"><link rel="subsection" href="advaudio.html#advaudio-surround" title="3.9.1. Riproduzione Surround/Multicanale"><link rel="subsection" href="advaudio.html#advaudio-channels" title="3.9.2. Manipolazione dei canali"><link rel="subsection" href="advaudio.html#advaudio-volume" title="3.9.3. Regolazione volume via software"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">3.9. Audio avanzato</th></tr><tr><td width="20%" align="left"><a accesskey="p" href="edl.html">Indietro</a> </td><th width="60%" align="center">Capitolo 3. Utilizzo</th><td width="20%" align="right"> <a accesskey="n" href="tv-input.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="advaudio"></a>3.9. Audio avanzato</h2></div></div></div><div class="sect2"><div class="titlepage"><div><div><h3 class="title"><a name="advaudio-surround"></a>3.9.1. Riproduzione Surround/Multicanale</h3></div></div></div><div class="sect3"><div class="titlepage"><div><div><h4 class="title"><a name="advaudio-surround-DVD"></a>3.9.1.1. DVD</h4></div></div></div><p>
La maggior parte dei DVD e molti altri file includono audio in surround.
<span class="application">MPlayer</span> supporta la riproduzione in surround, ma non
la abilita di default poiché gli equipaggiamenti audio stereo sono molto più
diffusi. Per riprodurre un file che ha più di due canali audio usa
<tt class="option">-channels</tt>.
Per esempio, per riprodurre un DVD con audio 5.1:
</p><pre class="screen">mplayer dvd://1 -channels 6</pre><p>
Nota che a dispetto del nome "5.1" ci sono attualmente 6 canali discreti.
Se possiedi un equipaggiamento audio surround puoi mettere tranquillamente
l'opzione <tt class="option">channels</tt> nel tuo file di configurazione di
<span class="application">MPlayer</span> <tt class="filename">~/.mplayer/config</tt>.
Per esempio, per avere una riproduzione quadrifonica di default, aggiungi la
riga seguente:
</p><pre class="programlisting">channels=4</pre><p>
<span class="application">MPlayer</span> riprodurrà l'audio in quattro canali quando
tutti e quattro sono disponibili.
</p></div><div class="sect3"><div class="titlepage"><div><div><h4 class="title"><a name="advaudio-surround-stereoinfour"></a>3.9.1.2. Riprodurre file stereo su quattro altoparlanti</h4></div></div></div><p>
<span class="application">MPlayer</span> non duplica alcun canale di default, né lo
fanno molti driver audio. Se vuoi farlo manualmente:
</p><pre class="screen">mplayer <em class="replaceable"><code>filename</code></em> -af channels=2:2:0:1:0:0</pre><p>
Vedi la sezione sul
<a class="link" href="advaudio.html#advaudio-channels-copying" title="3.9.2.3. Copiare/spostare i canali">copiare i canali</a> per una
spiegazione.
</p></div><div class="sect3"><div class="titlepage"><div><div><h4 class="title"><a name="advaudio-surround-passthrough"></a>3.9.1.3. AC-3/DTS Passthrough</h4></div></div></div><p>
I DVD solitamente hanno un audio surround codificato in formato AC-3
(Dolby Digital) o DTS (Digital Theater System). Alcuni equipaggiamenti audio
moderni sono capaci di decodificare internamente questi formati.
<span class="application">MPlayer</span> può esser configurato in modo da far
passare i dati audio senza decodificarli. Ciò funzionerà solo se hai un
connettore S/PDIF (Sony/Philips Digital Interface) sulla tua scheda audio.
</p><p>
Se il tuo equipaggiamento audio può decodificare sua AC-3 che DTS, puoi
tranquillamente abilitare il passthrough per ambi i formati. In caso contrario,
abilita il passthrough solo per il formato che il tuo equipaggiamento supporta.
</p><div class="itemizedlist"><p class="title"><b>Per abilitare il passthrough dalla riga comando:</b></p><ul class="itemizedlist" style="list-style-type: disc; "><li class="listitem"><p>
  Per solo AC-3, usa <tt class="option">-ac hwac3</tt>
</p></li><li class="listitem"><p>
  Per solo DTS, usa <tt class="option">-ac hwdts</tt>
</p></li><li class="listitem"><p>
  Per AC-3 e DTS, usa <tt class="option">-afm hwac3</tt>
</p></li></ul></div><div class="itemizedlist"><p class="title"><b>Per abilitare il passthrough nel file di configurazione di
  <span class="application">MPlayer</span>:</b></p><ul class="itemizedlist" style="list-style-type: disc; "><li class="listitem"><p>
  Per solo AC-3, usa <tt class="option">ac=hwac3,</tt>
</p></li><li class="listitem"><p>
  Per solo DTS, usa <tt class="option">ac=hwdts,</tt>
</p></li><li class="listitem"><p>
  Per AC-3 e DTS, usa <tt class="option">afm=hwac3</tt>
</p></li></ul></div><p>
Nota che c'è una virgola (",") alla fine di <tt class="option">ac=hwac3,</tt> e
<tt class="option">ac=hwdts,</tt>. Ciò farà sì che
<span class="application">MPlayer</span> ricada sui codec che utilizza di solito
quando riproduce un file che non ha audio AC-3 o DTS.
Per <tt class="option">afm=hwac3</tt> non serve una virgola;
<span class="application">MPlayer</span> gestirà comunque la situazione quando viene
specificata una famiglia audio.
</p></div><div class="sect3"><div class="titlepage"><div><div><h4 class="title"><a name="hwmpa-surround-passthrough"></a>3.9.1.4. MPEG audio Passthrough</h4></div></div></div><p>
Le trasimissioni TV digitali (come DVB e ATSC) e alcuni DVD spesso hanno flussi
audio MPEG (per esser precisi MP2).
Alcuni decodificatori hardware come schede full DVB e adattatori DXR2 possono
decodificare nativamente questo formato.
<span class="application">MPlayer</span> può esser configurato in modo da far
passare i dati audio senza decodificarli.
</p><p>
Per usare questo codec:
</p><pre class="screen"> mplayer -ac hwmpa </pre><p>
</p></div><div class="sect3"><div class="titlepage"><div><div><h4 class="title"><a name="advaudio-surround-matrix"></a>3.9.1.5. Matrix-encoded audio</h4></div></div></div><p>
<span class="emphasis"><em>***DA FARE***</em></span>
</p><p>
Questa sezione deve ancora essere scritta e non può esser completata finché
qualcuno non ci fornisca audio di esempio da testare. Se hai un qualche file
con audio matrix-encoded, sai dove trovarne uno, oppure hai una qualche
informazione che possa aiutare, per favore invia un messaggio alla mailing list
<a class="ulink" href="http://lists.mplayerhq.hu/mailman/listinfo/mplayer-docs" target="_top">MPlayer-DOCS</a>.
Scrivi "[matrix-encoded audio]" nell'oggetto.

</p><p>
Se nessun file o nessuna informazione arriverà, questa sezione sarà rimossa.
</p><p>
Ottimi link:
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  <a class="ulink" href="http://electronics.howstuffworks.com/surround-sound5.htm" target="_top">http://electronics.howstuffworks.com/surround-sound5.htm</a>
</p></li><li class="listitem"><p>
  <a class="ulink" href="http://www.extremetech.com/article2/0,1697,1016875,00.asp" target="_top">http://www.extremetech.com/article2/0,1697,1016875,00.asp</a>
</p></li></ul></div><p>
</p></div><div class="sect3"><div class="titlepage"><div><div><h4 class="title"><a name="advaudio-surround-hrtf"></a>3.9.1.6. Emulazione del surround nelle cuffie</h4></div></div></div><p>
<span class="application">MPlayer</span> include un filtro HRTF (Head Related Transfer
Function) basato su un
<a class="ulink" href="http://sound.media.mit.edu/KEMAR.html" target="_top">progetto MIT</a>
in cui le misurazioni sono prese da microfoni montati su una finta testa umana.
</p><p>
Anche se non è possibile imitare esattamente un sistema surround, il filtro
HRTF di <span class="application">MPlayer</span> fornisce un audio con maggior
immersione nello spazio attraverso cuffie a due canali. Il solito missaggio
semplicemente combina tutti i canali in due; invece combinando i canali,
<tt class="option">hrtf</tt> genera leggere eco, aumenta leggermente le separazioni
stereo, e altera il volume di alcune frequenze. Se HRTF suoni meglio può
dipendere dalla sorgente audio e da una questione di gusto personale, ma è
sicuramente il caso di provarlo.
</p><p>
Per riprodurre un DVD con HRTF:
</p><pre class="screen">mplayer dvd://1 -channels 6 -af hrtf</pre><p>
</p><p>
<tt class="option">hrtf</tt> lavora bene solo con 5 o 6 canali. Inoltre,
<tt class="option">hrtf</tt> richiede un audio a 48kHz. L'audio dei DVD è già a
48kHz, ma se hai un file con una differente frequenza di campionamento rispetto
a quella che vuoi riprodurre con <tt class="option">hrtf</tt> devi ricampionarla:
</p><pre class="screen">
mplayer <em class="replaceable"><code>nomefile</code></em> -channels 6 -af resample=48000,hrtf
</pre><p>
</p></div><div class="sect3"><div class="titlepage"><div><div><h4 class="title"><a name="advaudio-surround-troubleshooting"></a>3.9.1.7. Risoluzione problemi</h4></div></div></div><p>
Se non senti nessuno suono uscire dai tuoi canali surround, controlla le
impostazioni del tuo mixer con un programma apposito come
<span class="application">alsamixer</span>; le uscite audio sono spesso silenziate
(mute) e il volume impostato a zero di default.
</p></div></div><div class="sect2"><div class="titlepage"><div><div><h3 class="title"><a name="advaudio-channels"></a>3.9.2. Manipolazione dei canali</h3></div></div></div><div class="sect3"><div class="titlepage"><div><div><h4 class="title"><a name="advaudio-channels-general"></a>3.9.2.1. Informazioni generali</h4></div></div></div><p>
Sfortunatamente, non c'è uno standard per come i canali siano ordinati.
Gli ordinamenti sotto elencati sono quelli dell'AC-3 e sono abbastanza tipici;
provali e vedi se la tua sorgente corrisponde. I canali sono numerati a partire
dallo 0.

</p><div class="orderedlist"><p class="title"><b>mono</b></p><ol class="orderedlist compact" type="1"><li class="listitem" value="0"><p>centrale</p></li></ol></div><p>

</p><div class="orderedlist"><p class="title"><b>stereo</b></p><ol class="orderedlist compact" type="1"><li class="listitem" value="0"><p>sinistro</p></li><li class="listitem"><p>destro</p></li></ol></div><p>

</p><div class="orderedlist"><p class="title"><b>quadrifonico</b></p><ol class="orderedlist compact" type="1"><li class="listitem" value="0"><p>sinistro frontale</p></li><li class="listitem"><p>destro frontale</p></li><li class="listitem"><p>sinistro posteriore</p></li><li class="listitem"><p>destro posteriore</p></li></ol></div><p>

</p><div class="orderedlist"><p class="title"><b>surround 4.0</b></p><ol class="orderedlist compact" type="1"><li class="listitem" value="0"><p>sinistro frontale</p></li><li class="listitem"><p>destro frontale</p></li><li class="listitem"><p>centrale posteriore</p></li><li class="listitem"><p>centrale frontale</p></li></ol></div><p>

</p><div class="orderedlist"><p class="title"><b>surround 5.0</b></p><ol class="orderedlist compact" type="1"><li class="listitem" value="0"><p>sinistro frontale</p></li><li class="listitem"><p>destro frontale</p></li><li class="listitem"><p>sinistro posteriore</p></li><li class="listitem"><p>destrale posteriore</p></li><li class="listitem"><p>centrale frontale</p></li></ol></div><p>

</p><div class="orderedlist"><p class="title"><b>surround 5.1</b></p><ol class="orderedlist compact" type="1"><li class="listitem" value="0"><p>sinistro frontale</p></li><li class="listitem"><p>destro frontale</p></li><li class="listitem"><p>sinistro posteriore</p></li><li class="listitem"><p>destro posteriore</p></li><li class="listitem"><p>centrale frontale</p></li><li class="listitem"><p>subwoofer</p></li></ol></div><p>
</p><p>
L'opzione <tt class="option">-channels</tt> viene usata per richiedere il numero di
canali al decodificatore audio, Alcuni codec audio usano il numero di canali
specificato per decidere se sottomiscelare la sorgente, se necessario.
Nota che ciò non sempre influenza il numero dei canali di uscita. Per esempio,
usando <tt class="option">-channels 4</tt> per riprodurre un file stereo MP3 porterà
comunque ad un'uscita a 2 canali, visto che il codec MP3 non genera i canali
extra.
</p><p>
Il filtro audio <tt class="option">channels</tt> può essere usato per creare o
rimuovere canali ed è utile per controllare il numero di canali passati alla
scheda audio. Vedi le sezioni seguenti per ulteriori informazioni sulla
manipolazione dei canali.
</p></div><div class="sect3"><div class="titlepage"><div><div><h4 class="title"><a name="advaudio-channels-mono"></a>3.9.2.2. Riprodurre mono con due altoparlanti</h4></div></div></div><p>
Il mono suona molto meglio quando riprodotto attraverso due altoparlanti -
specialmente usando delle cuffie. I file audio che hanno veramente un canale
sono riprodotti automaticamente attraverso due altoparlanti; sfortunatamente,
molti file con suono in mono sono in verità codificati come stereo con un
canale slienziato. Il modo più semplice e a prova di cretino per far sì
che entrambi gli altoparlanti emettano lo stesso audio è il filtro
<tt class="option">extrastereo</tt>:
</p><pre class="screen">mplayer <em class="replaceable"><code>nomefile</code></em> -af extrastereo=0</pre><p>
</p><p>
Ciò equilibra ambedue i canali, portando al risultato di entrambi i canali
alla metà del volume di quello originario. La sezione seguente ha esempi di
altri modi di far ciò senza una riduzione del volume, ma sono molto complessi
e richiedono varie opzioni a seconda del canale che vuoi mantenere. Se davvero
devi mantenere il volume, potrebbe essere più semplice sperimentare con il
filtro <tt class="option">volume</tt> e trovare il valore giusto. Per esempio:
</p><pre class="screen">
mplayer <em class="replaceable"><code>nomefile</code></em> -af extrastereo=0,volume=5
</pre><p>
</p></div><div class="sect3"><div class="titlepage"><div><div><h4 class="title"><a name="advaudio-channels-copying"></a>3.9.2.3. Copiare/spostare i canali</h4></div></div></div><p>
Il filtro <tt class="option">channels</tt> può spostare alcuni o tutti i canali.
Impostare tutte le sotto-opzioni per il filtro <tt class="option">channels</tt> può
essere complicato e richiede un pò di attenzione.

</p><div class="orderedlist"><ol class="orderedlist compact" type="1"><li class="listitem"><p>
  Decidi quanti canali di uscita ti servono. Questa è la prima sotto-opzione.
</p></li><li class="listitem"><p>
  Conta quanti spostamenti di canali farai. Questa è la seconda sotto-opzione.
  Ciascun canale può venir spostato a vari canali diversi allo stesso tempo,
  ma tieni a mente che quando un canale viene spostato (anche verso una
  destinazione sola) il canale sorgente resterà vuoto finché un altro canale
  non verrà spostato su di esso. Per copiare un canale, mantenendo la sorgente
  intatta, sposta semplicemente il canale sia verso la destinazione che verso
  la sorgente. Per esempio:
  </p><pre class="programlisting">
channel 2 --&gt; channel 3
channel 2 --&gt; channel 2</pre><p>
</p></li><li class="listitem"><p>
  Scrivi le copiature di canali come paia di sotto-opzioni. Nota che il primo
  canale è 0, il secondo è 1, etc. L'ordine di queste sotto-opzioni non è
  importante a patto che esse siano correttamente raggruppate in coppie
  <em class="replaceable"><code>sorgente:destinazione</code></em>.
</p></li></ol></div><p>
</p><h5><a name="idm979"></a>Esempio: un canale in due altoparlanti</h5><p>
Qui c'è un esempio di un altro modo di riprodurre un canali in entrambi gli
altoparlanti. Per questo esempio supponi che il canale sinistro debba essere
riprodotto e il canale destro scartato. Seguendo i passaggi suddetti:
</p><div class="orderedlist"><ol class="orderedlist" type="1"><li class="listitem"><p>
  In modo da fornire un canale di uscita per ognuno dei due altoparlanti, la
  prima sotto-opzione deve essere "2".
</p></li><li class="listitem"><p>
  Il canale sinistro deve essere spostato al canale destro, e anche spostato
  su sé stesso cosicché non sia vuoto. Questo è un totale di due spostamenti,
  facendo sì che anche la seconda sotto-opzione sia "2".
</p></li><li class="listitem"><p>
  Per spostare il canale sinistro (canale 0) nel canale destro (canale 1), la
  coppia di sotto-opzioni è "0:1", e "0:0" sposta il canale sinistro su sé
  stesso.
</p></li></ol></div><p>
Mettendo tutto insieme si ottiene:
</p><pre class="screen">
mplayer <em class="replaceable"><code>nomefile</code></em> -af channels=2:2:0:1:0:0
</pre><p>
</p><p>
Il vantaggio che ha questo esempio rispetto a <tt class="option">extrastereo</tt> è
che il volume di ciascun canale di uscita è lo stesso del canale di entrata.
Lo svantaggio è che le sotto-opzioni diventano "2:2:1:0:1:1" quando il canale
voluto è quello destro. Inoltre, è più difficile da ricordare e da scrivere.
</p><h5><a name="idm992"></a>Esempio: canale sinistro in due altoparlanti - scorciatoia</h5><p>
Veramente c'è un modo molto più facile di usare il filtro
<tt class="option">channels</tt> per riprodurre il canale sinistro in entrambi gli
altoparlanti:
</p><pre class="screen">mplayer <em class="replaceable"><code>nomefile</code></em> -af channels=1</pre><p>
Il secondo canale viene scartato, e, senza ulteriori sotto-opzioni, l'unico
canale rimanente resta il solo. I driver della scheda audio automaticamente
riproducono un singolo canale in ambedue gli altoparlanti. Ciò funziona sono
quando il canale voluto è sulla sinistra.
</p><h5><a name="idm997"></a>Esempio: duplicare i canali frontali sui posteriori</h5><p>
Un'altra operazione comune è duplicare il canali frontali e riprodurli anche
sugli altoparlanti posteriori in un'impostazione quadrifonica.
</p><div class="orderedlist"><ol class="orderedlist" type="1"><li class="listitem"><p>
  Ci devono essere quattro canali di uscita. La prima sotto-opzione è "4".
</p></li><li class="listitem"><p>
  Ciascuno dei due canali frontali deve essere spostato sul corrispondente
  posteriore e anche su sé stesso. Quindi sono quattro spostamenti, indi la
  seconda sotto-opzione è "4".
</p></li><li class="listitem"><p>
  Il canale frontale sinistro (canale 0) deve essere spostato sul posteriore
  sinistro (canale 2): "0:2". Il sinistro frontale deve anche venir spostato su
  sé stesso: "0:0". Il canale frontale destro (canale 1) viene spostato sul
  posteriore destro (canale 3): "1:3", e anche su sé stesso: "1:1".
</p></li></ol></div><p>
Combina tutte le sotto-opzioni per ottenere:
</p><pre class="screen">
mplayer <em class="replaceable"><code>nomefile</code></em> -af channels=4:4:0:2:0:0:1:3:1:1
</pre><p>
</p></div><div class="sect3"><div class="titlepage"><div><div><h4 class="title"><a name="advaudio-channels-mixing"></a>3.9.2.4. Miscelare i canali</h4></div></div></div><p>
Il filtro <tt class="option">pan</tt> può miscelare i canali in proporzione
specificate dall'utente. Questo permette di fare tutto quello che può fare
il filtro <tt class="option">channels</tt> e oltre. Sfortunatamente, le sotto-opzioni
sono molto più complicate.
</p><div class="orderedlist"><ol class="orderedlist" type="1"><li class="listitem"><p>
  Decidi con quanti canali lavorare. Puoi aver bisogno di indicare ciò con
  l'opzione <tt class="option">-channels</tt> e/o <tt class="option">-af channels</tt>.
  Gli esempi seguenti di mostreranno quando usare cosa.
</p></li><li class="listitem"><p>
  Decidi quanti canali passare a <tt class="option">pan</tt> (i canali decodificati
  oltre questi vengono scartati). Questa è la prima sotto-opzione, e controlla
  anche quanti canali utilizzare in uscita.
</p></li><li class="listitem"><p>
  Le restanti sotto-opzioni indicano quanto di ogni canale viene miscelato
  in ciascuno degli altri canali. Questa è la parte difficile. Per diminuire
  l'impresa, spezza le sotto-opzioni in diversi gruppi, un gruppo per ogni
  canale di uscita. Ogni sotto-opzione in un gruppo corrisponde ad un canale di
  ingresso. Il numero che specifichi sarà la percentuale del canale di
  ingresso che viene miscelata nel canale di uscita.
  </p><p>
  <tt class="option">pan</tt> accetta valori da 0 a 512, significando dallo 0% al
  51200% del volume originale. Fai attenzione quando usi valori superiori a 1.
  Ciò non solo ti darà un volume più alto, ma se oltrepassi la scala di
  campionamento della tua scheda audio puoi sentire terribili pop e click.
  Se vuoi puoi far seguire <tt class="option">pan</tt> da <tt class="option">,volume</tt> per
  abilitare il clipping, ma è meglio tenere i valori di <tt class="option">pan</tt>
  bassi abbastanza affinché il clipping non sia necessario.
  </p></li></ol></div><p>
</p><h5><a name="idm1028"></a>Esempio: un canale in due altoparlanti</h5><p>
Qui c'è un altro esempio per riprodurre il canale sinistro in due altoparlanti.
Segui i passaggi suddetti:
</p><div class="orderedlist"><ol class="orderedlist" type="1"><li class="listitem"><p>
  <tt class="option">pan</tt> deve uscire con due canali, indi la prima sotto-opzione
  è "2".
</p></li><li class="listitem"><p>
  Visto che abbiamo due canali di ingresso, ci saranno due gruppi di
  sotto-opzioni.
  Visto che ci sono anche due canali di uscita, ci saranno due sotto-opzioni
  per gruppo.
  Il canale sinistro dal file dovrà finire con volume pieno sui nuovi canali
  sinistro e destro.
  Così il primo gruppo di sotto-opzioni è "1:1".
  Il canale destro dovrebbe venir scartato, così il secondo sarà "0:0".
  Un qualsiasi valore di 0 alla fine può essere omesso, ma per facilità di
  comprensione li lasceremo lì.
</p></li></ol></div><p>
Mettendo insieme queste opzioni si ottiene:
</p><pre class="screen">mplayer <em class="replaceable"><code>nomefile</code></em> -af pan=2:1:1:0:0</pre><p>
Se si vuole il canale destro invece del sinistro, le sotto-opzioni di
<tt class="option">pan</tt> saranno "2:0:0:1:1".
</p><h5><a name="idm1039"></a>Esempio: canale sinistro in due altoparlanti - scorciatoia</h5><p>
Come con <tt class="option">channels</tt>, c'è una scorciatoia che funziona solo col canale sinistro:
</p><pre class="screen">mplayer <em class="replaceable"><code>nomefile</code></em> -af pan=1:1</pre><p>
Visto che <tt class="option">pan</tt> ha solo un canale di ingresso (l'altro canale
viene scartato), c'è un solo gruppo con una sola sotto-opzione, che specifica
che quel solo canale ottenga il 100% di sé stesso.
</p><h5><a name="idm1045"></a>Esempio: sottomiscelare PCM a 6 canali</h5><p>
Il decodificatore di <span class="application">MPlayer</span> per PCM a 6 canali non
è in grado di sottomiscelare. C'è un modo di sottomiscelare PCM usando
<tt class="option">pan</tt>:
</p><div class="orderedlist"><ol class="orderedlist" type="1"><li class="listitem"><p>
  Il numero di canali di uscita è 2, indi la prima sotto-opzione è "2".
</p></li><li class="listitem"><p>
  Con sei canali di ingresso ci saranno sei gruppi di opzioni. Fortunatamente,
  visto che ci interessa solo l'uscita dei primi due canali, abbiamo solo
  bisogno di preparere due gruppi; i rimanenti quattro gruppi possono essere
  omessi. Attenzione che non tutti i file audio multicanale hanno lo stesso
  ordine dei canali! Questo esempio mostra il sottomissaggio di un file con gli
  stessi canali di AC-3 5.1:
  </p><pre class="programlisting">
0 - frontale sinistro
1 - frontale destro
2 - posteriore sinistro
3 - posteriore destro
4 - frontale centrale
5 - subwoofer</pre><p>
  Il primo gruppo di sotto-opzioni elenca le percentuali del volume originario,
  che, rispettivamente, ogni canale di uscita deve ricevere dal canale frontale
  sinistro: "1:0".
  Il canale frontale destro dovrà finire nell'uscita di destra: "0:1".
  Lo stesso vale per i canali posteriori: "1:0" e "0:1".
  Il canale centrale va su entrambi i canali con metà del volume:
  "0.5:0.5", e il subwoofer va in entrambi a volume pieno: "1:1".
</p></li></ol></div><p>
Metti tutto insieme, per avere:
</p><pre class="screen">
mplayer <em class="replaceable"><code>6-canali.wav</code></em> -af pan=2:1:0:0:1:1:0:0:1:0.5:0.5:1:1
</pre><p>
Le percentuali suddette sono solo un rozzo esempio. Sentiti libero di
modificarle.
</p><h5><a name="idm1057"></a>Esempio: riprodurre audio 5.1 su grossi altoparlanti senza un subwoofer</h5><p>
Se hai un paio di grossi altoparlanti puoi non voler sprecare dei soldi per
compare un subwoofer per un sistema audio 5.1 completo. Se usi
<tt class="option">-channels 5</tt> per richiedere che liba52 decodifichi audio 5.1
in 5.0, il canale del subwoofer viene semplicemente scartato. Se vuoi
distribuire il canale del subwoofer per conto tuo devi sottomiscelarlo a mano
con <tt class="option">pan</tt>:
</p><div class="orderedlist"><ol class="orderedlist" type="1"><li class="listitem"><p>
  Since <tt class="option">pan</tt> needs to examine all six channels, specify
  <tt class="option">-channels 6</tt> so liba52 decodes them all.
  Siccome pan ha bisogno di esaminare tutti e sei i canali, specifica
  -channels 6 così che liba52 li decodifichi tutti quanti.
</p></li><li class="listitem"><p>
  <tt class="option">pan</tt> outputs to only five channels, the first suboption is 5.
  pan emette solo cinque canali, così la prima sotto-opzione è 5.
</p></li><li class="listitem"><p>
  Sei canali di ingresso e cinque di uscita significano sei gruppi di cinque
  sotto-opzioni.
  </p><div class="itemizedlist"><ul class="itemizedlist compact" style="list-style-type: disc; "><li class="listitem"><p>
    Il canale sinistro frontale semplicemente si riproduce su sé stesso:
    "1:0:0:0:0"
  </p></li><li class="listitem"><p>
    Lo stesso per il canale frontale destro:
    "0:1:0:0:0"
  </p></li><li class="listitem"><p>
    Lo stesso per il canale posteriore sinistro:
    "0:0:1:0:0"
  </p></li><li class="listitem"><p>
    E anche per il canale posteriore destro:
    "0:0:0:1:0"
  </p></li><li class="listitem"><p>
    Anche quello centrale frontale:
    "0:0:0:0:1"
  </p></li><li class="listitem"><p>
    E ora dobbiamo decidere cosa fare col subwoofer, per es. metà nel frontale
    destro e metà nel frontale sinistro:
    "0.5:0.5:0:0:0"
  </p></li></ul></div><p>
</p></li></ol></div><p>
Combina tutte queste opzioni per ottenere:
</p><pre class="screen">
mplayer <em class="replaceable"><code>dvd://1</code></em> -channels 6 -af pan=5:1:0:0:0:0:0:1:0:0:0:0:0:1:0:0:0:0:0:1:0:0:0:0:0:1:0.5:0.5:0:0:0
</pre><p>
</p></div></div><div class="sect2"><div class="titlepage"><div><div><h3 class="title"><a name="advaudio-volume"></a>3.9.3. Regolazione volume via software</h3></div></div></div><p>
Alcune tracce audio sono troppo silenziose per essere ascoltate bene senza
amplificazione. Questo diventa un problema quando il tuo equipaggiamento non
può amplificare il segnale per te. L'opzione <tt class="option">-softvol</tt> indica
a <span class="application">MPlayer</span> di utilizzare un mixer interno. Puoi poi
usare i tasti di regolazione volume (di default <span class="keycap"><b>9</b></span> e
<span class="keycap"><b>0</b></span>) per raggiungere livelli di volume molto più alti. Nota che
ciò non bypassa il mixer della tua scheda audio;
<span class="application">MPlayer</span> amplifica solo il segnale prima di inviarlo
alla tua scheda audio. L'esempio che segue è un buon punto di partenza:
</p><pre class="screen">
mplayer <em class="replaceable"><code>file-silente</code></em> -softvol -softvol-max 300
</pre><p>
L'opzione <tt class="option">-softvol-max</tt> specifica il massimo volume permesso di
uscita come una percentuale del volume originario. Per esempio,
<tt class="option">-softvol-max 200</tt> farà sì che il volume sia regolato fino a
due volte il valore originale. E' sicuro indicare un valore alto con
<tt class="option">-softvol-max</tt>; il volume più alto non sarà usato fino a
quando non userai i tasti di regolazione. L'unico svantaggio di un valore alto
è che, dato che <span class="application">MPlayer</span> regola il volume come una
percentuale del massimo, non avrai un controllo così preciso usando i tasti
di regolazione del volume. Usa un valore più basso con
<tt class="option">-softvol-max</tt> e/o specifica <tt class="option">-volstep 1</tt> se ti
serve maggior precisione.
</p><p>
L'opzione <tt class="option">-softvol</tt> funziona controllando il filtro audio
<tt class="option">volume</tt>. Se vuoi riprodurre un file a un dato volume sin
dall'avvio puoi specificare <tt class="option">volume</tt> manualmente:
</p><pre class="screen">mplayer <em class="replaceable"><code>file-silente</code></em> -af volume=10</pre><p>
Questo riprodurrà il file con un guadagno di 10 decibel. Stai attento quando
usi il filtro <tt class="option">volume</tt> - puoi facilmente farti male alle
orecchie se usi un valore troppo alto. Parti dal basso e sali gradualmente fino
a quando capisci quanta regolazione è richiesta. Inoltre, se tu specifichi
valori troppo alti, <tt class="option">volume</tt> può aver bisogno di fare il clip
del segnale per evitare di mandare alla tua scheda audio dati che siano fuori
dalla gamma consentita; ciò risulterà in un audio distorto.
</p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="edl.html">Indietro</a> </td><td width="20%" align="center"><a accesskey="u" href="usage.html">Risali</a></td><td width="40%" align="right"> <a accesskey="n" href="tv-input.html">Avanti</a></td></tr><tr><td width="40%" align="left" valign="top">3.8. Edit Decision Lists (EDL) (liste di decisione di modifica) </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 3.10. Ingresso TV</td></tr></table></div></body></html>
